<!DOCTYPE html>
<html>
<head>
    <meta http-equiv="content-type"
          content="text/html; charset=UTF-8">
    <title>NR06_29_Gioele</title>

    <link rel="shortcut icon"
          href="Bibbia.jpg">
    <link rel="stylesheet"
          href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Gioele</h2>
    </header>

    <div style="text-align: center; margin-top: 5%; margin-bottom: 6%">
        <a href="NR06_29_Gioele"
           title="link per NR06_29_Gioele"
           target="_blank">... link ad appunti e approfondimenti ...</a>
    </div>

    <p class="presentation">
        Gioele<br>
        Il libro di Gioele descrive un ministero profetico rivolto al regno di
        Giuda e la cui data è assai difficile da individuare con precisione. Le
        ipotesi più probabili lo collocano alla fine del IX sec. a.C. (all'inizio
        del regno di Ioas), o tra il 515 e il 500 a.C.; alcuni propongono una
        datazione ben più in là nel tempo, intorno al V sec. a.C. e anche oltre.
        L'autore trae spunto da recenti calamità naturali abbattutesi sul regno di
        Giuda (1:1-12) per preannunciare la futura invasione di eserciti nemici
        come giudizio da parte di Dio.
    </p>

    <h3 class="h3">Locuste, immagine dell'invasione assira</h3>

    <p class="p">
        <span class="color_of_chapter">1 </span><sup>1 </sup> Parola del SIGNORE rivolta a Gioele, figlio di Petuel.<br>
        <sup>2 </sup> Udite questo, o vecchi! Porgete orecchio, voi tutti
        abitanti del paese! È mai avvenuta una cosa simile ai giorni vostri o ai
        giorni dei vostri padri?<br>
        <sup>3 </sup> Raccontatelo ai vostri figli, e i vostri figli ai loro
        figli, e i loro figli alla generazione successiva!<br>
        <sup>4 </sup> L'avanzo lasciato dal bruco l'ha mangiato il grillo;
        l'avanzo lasciato dal grillo l'ha mangiato la cavalletta; l'avanzo
        lasciato dalla cavalletta l'ha mangiato la locusta.<br>
        <sup>5 </sup> Svegliatevi, ubriachi, e piangete! Lamentatevi tutti,
        bevitori di vino, per il vino nuovo che vi è tolto di bocca!<br>
        <sup>6 </sup> Un popolo forte e innumerevole è salito contro il mio
        paese. I suoi denti sono denti di leone e ha mascelle da leonessa.<br>
        <sup>7 </sup> Ha devastato la mia vigna, ha fatto a pezzi i miei fichi,
        ha tolto loro la corteccia e li ha lasciati là, con i rami tutti bianchi.<br>
        <sup>8 </sup> Lamèntati come una vergine vestita di sacco che piange lo
        sposo della sua giovinezza!<br>
        <sup>9 </sup> Offerte e libazioni sono scomparse dalla casa del SIGNORE;
        i sacerdoti, ministri del SIGNORE, fanno cordoglio.<br>
        <sup>10 </sup> La campagna è devastata, la terra piange, perché il grano
        è distrutto, il mosto è svanito e l'olio manca.<br>
        <sup>11 </sup> Disperatevi, agricoltori, piangete,
        viticoltori, a causa del grano e dell'orzo, perché il raccolto dei campi è
        perduto.<br>
        <sup>12 </sup> La vite è secca, il fico è appassito; il melograno, la
        palma, il melo, tutti gli alberi della campagna sono secchi. La gioia è
        scomparsa tra i figli degli uomini.<br>
        <sup>13 </sup> Vestitevi di sacco e piangete, o sacerdoti! Urlate,
        ministri dell'altare! Venite, passate la notte vestiti di sacco, ministri
        del mio Dio! perché l'offerta e la libazione sono scomparse dalla casa del
        vostro Dio.<br>
        <sup>14 </sup> Proclamate un digiuno, convocate una solenne assemblea!
        Riunite gli anziani e tutti gli abitanti del paese nella casa del SIGNORE,
        del vostro Dio, e gridate al SIGNORE!<br>
        <sup>15 </sup> Ahi, che giorno! Poiché il giorno del SIGNORE è vicino e
        verrà come una devastazione mandata dall'Onnipotente.<br>
        <sup>16 </sup> Non è forse scomparso il cibo davanti ai nostri occhi? La
        gioia e l'esultanza non sono forse scomparse dalla casa del nostro Dio?<br>
        <sup>17 </sup> I semi marciscono sotto le zolle, i depositi sono vuoti, i
        granai cadono in rovina, perché il grano è venuto a mancare.<br>
        <sup>18 </sup> Oh, come geme il bestiame! Gli armenti impazziscono,
        perché non c'è pastura per loro; soffrono anche le greggi di pecore.<br>
        <sup>19 </sup> A te, SIGNORE, io grido, perché il fuoco ha divorato i
        pascoli del deserto, la fiamma ha consumato tutti gli alberi della
        campagna.<br>
        <sup>20 </sup> Anche gli animali selvatici si rivolgono a te, perché i
        corsi d'acqua sono inariditi e il fuoco ha divorato i pascoli del deserto.
    </p>

    <p class="p">
        <span class="color_of_chapter">2 </span><sup>1 </sup> Suonate la tromba a Sion! Date l'allarme sul mio monte
        santo! Tremino tutti gli abitanti del paese, perché il giorno del SIGNORE
        viene, è vicino,<br>
        <sup>2 </sup> giorno di tenebre, di densa oscurità, giorno di nubi e di
        fitta nebbia! Come l'aurora, si sparge sui monti un popolo numeroso e
        potente, quale non se n'è mai visto prima, e non se ne vedrà mai più in
        appresso negli anni delle generazioni future.<br>
        <sup>3 </sup> Davanti a lui un fuoco divora, dietro divampa una fiamma.
        Prima di lui il paese era come il giardino di Eden, dopo di lui è un
        deserto desolato; nulla gli sfugge.<br>
        <sup>4 </sup> A vederli, sembrano cavalli, corrono come dei cavalieri.<br>
        <sup>5 </sup> Sembra un fragore di carri, quando saltano sulle vette dei
        monti; crepitano come la fiamma che brucia la stoppia. Sono come un popolo
        poderoso, schierato in battaglia.<br>
        <sup>6 </sup> Davanti a loro tremano i popoli, ogni volto impallidisce.<br>
        <sup>7 </sup> Corrono come prodi, danno la scalata alle mura come
        guerrieri; ognuno va diritto davanti a sé e non devia dal proprio
        sentiero.<br>
        <sup>8 </sup> Nessuno spinge il suo vicino, ognuno avanza per la sua
        strada; si slanciano in mezzo alle frecce, non rompono le file.<br>
        <sup>9 </sup> Invadono la città, corrono sulle mura; salgono sulle case,
        entrano per le finestre come ladri.<br>
        <sup>10 </sup> Davanti a loro la terra trema, i cieli sono scossi, il
        sole e la luna si oscurano, le stelle perdono il loro splendore.<br>
        <sup>11 </sup> Il SIGNORE fa sentire la sua voce davanti al suo esercito,
        perché le sue schiere sono innumerevoli, perché l'esecutore della sua
        parola è potente, perché il giorno del SIGNORE è grande, davvero
        terribile! Chi potrà sopportarlo?
    </p>

    <h3 class="h3">Invito al ravvedimento</h3>

    <p class="p">
        <sup>12 </sup> «Nondimeno, anche adesso», dice il SIGNORE, «tornate a me
        con tutto il vostro cuore, con digiuni, con pianti e con lamenti!»<br>
        <sup>13 </sup> Stracciatevi il cuore, non le vesti; tornate al SIGNORE,
        vostro Dio, perché egli è misericordioso e pietoso, lento all'ira e pieno
        di bontà, e si pente del male che manda.<br>
        <sup>14 </sup> Può darsi che egli torni e si penta, e lasci dietro a sé
        una benedizione: un'offerta e una libazione per il SIGNORE, vostro Dio.<br>
        <sup>15 </sup> Suonate la tromba a Sion, proclamate un digiuno, convocate
        una solenne assemblea!<br>
        <sup>16 </sup> Adunate il popolo, santificate l'assemblea! Adunate i
        vecchi, i bambini e quelli che poppano ancora! Esca lo sposo dalla sua
        camera, e la sposa dalla camera nuziale!<br>
        <sup>17 </sup> Piangano, fra il portico e l'altare, i sacerdoti, ministri
        del SIGNORE, e dicano: «Risparmia, o SIGNORE, il tuo popolo e non esporre
        la tua eredità all'infamia, allo scherno delle nazioni! Perché dovrebbero
        dire fra i popoli: "Dov'è il loro Dio?"».
    </p>

    <h3 class="h3">Promesse di benedizione</h3>

    <p class="p">
        <sup>18 </sup> Il SIGNORE ha provato gelosia per il suo paese e ha avuto pietà del suo popolo.<br>
        <sup>19 </sup> Il SIGNORE ha risposto e ha detto al suo popolo: «Ecco, io
        vi manderò grano, vino, olio, e voi ne sarete saziati; e non vi esporrò
        più all'infamia tra le nazioni.<br>
        <sup>20 </sup> Allontanerò da voi il nemico che viene dal settentrione,
        lo respingerò verso una terra arida e desolata: la sua avanguardia, verso
        il mare orientale, la sua retroguardia, verso il mare occidentale; la sua
        infezione salirà, aumenterà il suo fetore», perché ha fatto cose grandi.<br>
        <sup>21 </sup> Non temere, o terra del paese, gioisci,
        rallègrati, perché il SIGNORE ha fatto cose grandi!<br>
        <sup>22 </sup> Non temete, o animali selvatici, perché i pascoli del
        deserto rinverdiscono, perché gli alberi portano il loro frutto, il fico e
        la vite producono abbondantemente!<br>
        <sup>23 </sup> Voi, figli di Sion, gioite, rallegratevi nel SIGNORE,
        vostro Dio, perché vi dà la pioggia d'autunno in giusta misura e fa
        scendere per voi la pioggia, quella d'autunno e quella di primavera, come
        prima.<br>
        <sup>24 </sup> Le aie saranno piene di grano, i tini traboccheranno di
        vino e d'olio.<br>
        <sup>25 </sup> «Vi compenserò delle annate divorate dal grillo, dalla
        cavalletta, dalla locusta e dal bruco, il grande esercito che avevo
        mandato contro di voi.<br>
        <sup>26 </sup> Mangerete a sazietà e loderete il nome del SIGNORE, vostro
        Dio, che avrà operato per voi meraviglie, e il mio popolo non sarà mai più
        coperto di vergogna.<br>
        <sup>27 </sup> Conoscerete che io sono in mezzo a Israele, che io sono il
        SIGNORE, vostro Dio, e non ce n'è nessun altro; e il mio popolo non sarà
        mai più coperto di vergogna.<br>
        <sup>28 </sup> «Dopo questo, avverrà che io spargerò il mio Spirito su
        ogni persona: i vostri figli e le vostre figlie profetizzeranno, i vostri
        vecchi faranno dei sogni, i vostri giovani avranno delle visioni.<br>
        <sup>29 </sup> Anche sui servi e sulle serve spargerò in quei giorni il
        mio Spirito.<br>
        <sup>30 </sup> Farò prodigi nei cieli e sulla terra: sangue, fuoco e
        colonne di fumo.<br>
        <sup>31 </sup> Il sole sarà cambiato in tenebre e la luna in sangue,
        prima che venga il grande e terribile giorno del SIGNORE.<br>
        <sup>32 </sup> Chiunque invocherà il nome del SIGNORE sarà salvato;
        poiché sul monte Sion e a Gerusalemme vi sarà salvezza, come ha detto il
        SIGNORE, così pure fra i superstiti che il SIGNORE chiamerà.
    </p>

    <h3 class="h3">Giudizio delle nazioni</h3>

    <p class="p">
        <span class="color_of_chapter">3 </span><sup>1 </sup> «Infatti ecco, in quei giorni, in quel tempo, quando
        ricondurrò dall'esilio quelli di Giuda e di Gerusalemme,<br>
        <sup>2 </sup> io adunerò tutte le nazioni e le farò scendere nella valle
        di Giosafat. Là le chiamerò in giudizio a proposito della mia eredità, il
        popolo d'Israele, che esse hanno disperso tra le nazioni, e del mio paese,
        che hanno spartito fra di loro.<br>
        <sup>3 </sup> Hanno tirato a sorte il mio popolo; hanno dato un ragazzino
        in cambio di una prostituta, hanno venduto una ragazzina per del vino e si
        sono messi a bere.<br>
        <sup>4 </sup> Anche voi, Tiro, Sidone e tutta quanta la Filistia, che
        cosa pretendete da me? Volete darmi una retribuzione, o volete fare del
        male contro di me? Subito, in un attimo, io farò ricadere la vostra
        retribuzione sul vostro capo,<br>
        <sup>5 </sup> perché avete preso il mio argento e il mio oro, avete
        portato nei vostri templi i miei tesori più preziosi<br>
        <sup>6 </sup> e avete venduto ai figli di Iavan i figli di Giuda e i
        figli di Gerusalemme, per allontanarli dalla loro patria.<br>
        <sup>7 </sup> Ecco, io li richiamo dal luogo dove voi li avete venduti e
        farò ricadere le vostre colpe sul vostro capo.<br>
        <sup>8 </sup> Venderò i vostri figli e le vostre figlie ai Giudei, che li
        venderanno ai Sabei, nazione lontana»; perché il SIGNORE ha parlato.<br>
        <sup>9 </sup> Proclamate questo fra le nazioni! Preparate la guerra!
        Risvegliate i prodi! Vengano e salgano tutti gli uomini di guerra!<br>
        <sup>10 </sup> Fabbricate spade con i vostri vomeri e lance con le vostre
        roncole! Dica il debole: «Sono forte!»<br>
        <sup>11 </sup> Affrettatevi, venite, nazioni circostanti, e adunatevi!
        Là, o SIGNORE, fa' scendere i tuoi prodi!<br>
        <sup>12 </sup> «Le nazioni si muovano e vengano alla valle di Giosafat!
        perché là io mi metterò seduto per giudicare tutte le nazioni circostanti.<br>
        <sup>13 </sup> Date mano alla falce, perché la mèsse è matura! Venite,
        pigiate, poiché il torchio è pieno, i tini traboccano; poiché grande è la
        loro malvagità».<br>
        <sup>14 </sup> C'è una folla, una moltitudine, nella valle del Giudizio!
        Perché il giorno del SIGNORE è vicino, nella valle del Giudizio.<br>
        <sup>15 </sup> Il sole e la luna si oscurano e le stelle perdono il loro
        splendore.<br>
        <sup>16 </sup> Il SIGNORE ruggirà da Sion, farà sentire la sua voce da
        Gerusalemme, e i cieli e la terra tremeranno; ma il SIGNORE sarà un
        rifugio per il suo popolo, una fortezza per i figli d'Israele.<br>
        <sup>17 </sup> «Voi saprete che io sono il SIGNORE, il vostro Dio; io
        dimoro in Sion, il mio monte santo. Gerusalemme sarà santa e gli stranieri
        non vi passeranno più.<br>
        <sup>18 </sup> «Quel giorno le montagne stilleranno mosto, il latte
        scorrerà dai colli e l'acqua fluirà da tutti i ruscelli di Giuda; dalla
        casa del SIGNORE sgorgherà una fonte che irrigherà la valle di Sittim.<br>
        <sup>19 </sup> L'Egitto sarà desolato e Edom diventerà uno squallido
        deserto a causa della violenza fatta ai figli di Giuda e del sangue
        innocente sparso sulla loro terra.<br>
        <sup>20 </sup> Ma Giuda sarà abitata per sempre, e Gerusalemme di età in
        età.<br>
        <sup>21 </sup> Io vendicherò il loro sangue, quello che non ho ancora
        vendicato». E il SIGNORE dimorerà in Sion.
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%">
        <a href="NR06_29_Gioele"
           title="link per NR06_29_Gioele"
           target="_blank">... link ad appunti e approfondimenti ...</a>
    </div>

</footer>
</html>