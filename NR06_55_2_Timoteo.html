<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_55_2_Timoteo</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Seconda lettera a Timoteo</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_55_2_Timoteo" title="link per NR06_55_2_Timoteo" target="_blank">... link ad appunti e approfondimenti ...</a> </div>

    <p class="presentation">
        Seconda lettera a Timoteo<br>
        Considerata da molti come il testamento dell'apostolo Paolo scritto al suo
        collaboratore e figlio spirituale, la Seconda lettera a Timoteo sembra
        essere l'ultimo dei suoi scritti. La sua redazione ebbe luogo
        presumibilmente in una prigione romana durante la seconda detenzione
        dell'apostolo Paolo, conclusasi con la sua esecuzione capitale (tra il 66
        e il 68 d.C.).
    </p>

    <h3 class="h3">Indirizzo e saluti</h3>

    <p class="p">
        <span class="color_of_chapter">1 </span><sup>1 </sup> Paolo, apostolo di Cristo Gesù per volontà di Dio, secondo
        la promessa della vita che è in Cristo Gesù, <sup>2 </sup> a Timoteo,
        mio caro figlio, grazia, misericordia e pace da Dio Padre e da Cristo
        Gesù, nostro Signore.
    </p>

    <h3 class="h3">Esortazione rivolta a Timoteo</h3>

    <p class="p">
        <sup>3 </sup> Ringrazio Dio, che servo come già i miei antenati con pura
        coscienza, ricordandomi regolarmente di te nelle mie preghiere giorno e
        notte; <sup>4 </sup> ripenso alle tue lacrime e desidero intensamente
        vederti per essere riempito di gioia. <sup>5 </sup> Ricordo infatti la
        fede sincera che è in te, la quale abitò prima in tua nonna Loide e in tua
        madre Eunice e, sono convinto, abita pure in te.<br>
        <sup>6 </sup> Per questo motivo ti ricordo di ravvivare il dono di Dio
        che è in te mediante l'imposizione delle mie mani. <sup>7 </sup> Dio
        infatti ci ha dato uno spirito non di timidezza, ma di forza, di amore e
        di autocontrollo. <sup>8 </sup> Non aver dunque vergogna della
        testimonianza del nostro Signore, né di me, suo carcerato; ma soffri anche
        tu per il vangelo, sorretto dalla potenza di Dio. <sup>9 </sup> Egli ci
        ha salvati e ci ha rivolto una santa chiamata, non a motivo delle nostre
        opere, ma secondo il suo proposito e la grazia che ci è stata fatta in
        Cristo Gesù fin dall'eternità, <sup>10 </sup> e che è stata ora
        manifestata con l'apparizione del Salvatore nostro Cristo Gesù, il quale
        ha distrutto la morte e ha messo in luce la vita e l'immortalità mediante
        il vangelo, <sup>11 </sup> in vista del quale io sono stato costituito
        araldo, apostolo e dottore [degli stranieri]. <sup>12 </sup> È anche per
        questo motivo che soffro queste cose; ma non me ne vergogno, perché so in
        chi ho creduto, e sono convinto che egli ha il potere di custodire il mio
        deposito fino a quel giorno.<br>
        <sup>13 </sup> Prendi come modello le sane parole che hai udite da me,
        con la fede e l'amore che si hanno in Cristo Gesù. <sup>14 </sup>
        Custodisci il buon deposito per mezzo dello Spirito Santo che abita in
        noi.<br>
        <sup>15 </sup> Tu sai questo: che tutti quelli che sono in Asia mi hanno
        abbandonato, tra i quali Figello ed Ermogene. <sup>16 </sup> Conceda il
        Signore misericordia alla famiglia di Onesiforo, perché egli mi ha molte
        volte confortato e non si è vergognato della mia catena; <sup>17 </sup>
        anzi, quando è venuto a Roma, mi ha cercato con premura e mi ha trovato. <sup>
            18
        </sup> Gli conceda il Signore di trovare misericordia presso di lui in
        quel giorno. Tu sai pure molto bene quanti servizi abbia reso a Efeso.
    </p>

    <h3 class="h3">Il soldato fedele di Gesù Cristo</h3>

    <p class="p">
        <span class="color_of_chapter">2 </span><sup>1 </sup> Tu dunque, figlio mio, fortìficati nella grazia che è in
        Cristo Gesù, <sup>2 </sup> e le cose che hai udite da me in presenza di
        molti testimoni, affidale a uomini fedeli, che siano capaci di insegnarle
        anche ad altri. <sup>3 </sup> Sopporta anche tu le sofferenze, come un
        buon soldato di Cristo Gesù. <sup>4 </sup> Nessuno, prestando servizio
        come soldato, s'immischia nelle faccende della vita, se vuol piacere a
        colui che lo ha arruolato. <sup>5 </sup> Allo stesso modo quando uno
        lotta come atleta non riceve la corona, se non ha lottato secondo le
        regole. <sup>6 </sup> Il lavoratore che fatica dev'essere il primo ad
        avere la sua parte dei frutti. <sup>7 </sup> Considera quel che dico,
        perché il Signore ti darà intelligenza in ogni cosa.<br>
        <sup>8 </sup> Ricòrdati di Gesù Cristo, risorto dai morti, della stirpe
        di Davide, secondo il mio vangelo, <sup>9 </sup> per il quale io soffro
        fino ad essere incatenato come un malfattore; ma la parola di Dio non è
        incatenata. <sup>10 </sup> Ecco perché sopporto ogni cosa per amore
        degli eletti, affinché anch'essi conseguano la salvezza che è in Cristo
        Gesù, insieme alla gloria eterna. <sup>11 </sup> Certa è
        quest'affermazione: se siamo morti con lui, con lui anche vivremo; <sup>
            12
        </sup> se abbiamo costanza, con lui anche regneremo; <sup>13 </sup> se
        lo rinnegheremo anch'egli ci rinnegherà; se siamo infedeli, egli rimane
        fedele, perché non può rinnegare se stesso.
    </p>

    <h3 class="h3">Avvertimento contro l'empietà</h3>

    <p class="p">
        <sup>14 </sup> Ricorda loro queste cose, scongiurandoli davanti a Dio che
        non facciano dispute di parole; esse non servono a niente e conducono alla
        rovina chi le ascolta. <sup>15 </sup> Sfòrzati di presentare te stesso
        davanti a Dio come un uomo approvato, un operaio che non abbia di che
        vergognarsi, che tagli rettamente la parola della verità. <sup>16 </sup>
        Ma evita le chiacchiere profane, perché quelli che le fanno avanzano
        sempre più nell'empietà <sup>17 </sup> e la loro parola andrà rodendo
        come fa la cancrena; tra questi sono Imeneo e Fileto, <sup>18 </sup>
        uomini che hanno deviato dalla verità, dicendo che la risurrezione è già
        avvenuta, e sovvertono la fede di alcuni. <sup>19 </sup> Tuttavia il
        solido fondamento di Dio rimane fermo, portando questo sigillo: «Il
        Signore conosce quelli che sono suoi», e: «Si ritragga dall'iniquità
        chiunque pronuncia il nome del Signore». <sup>20 </sup> In una grande
        casa non ci sono soltanto vasi d'oro e d'argento, ma anche vasi di legno e
        di terra; e gli uni sono destinati a un uso nobile e gli altri a un uso
        ignobile. <sup>21 </sup> Se dunque uno si conserva puro da quelle cose,
        sarà un vaso nobile, santificato, utile al servizio del padrone, preparato
        per ogni opera buona.<br>
        <sup>22 </sup> Fuggi le passioni giovanili e ricerca la giustizia, la
        fede, l'amore e la pace con quelli che invocano il Signore con un cuore
        puro. <sup>23 </sup> Evita inoltre le dispute stolte e insensate,
        sapendo che generano contese. <sup>24 </sup> Il servo del Signore non
        deve litigare, ma deve essere mite con tutti, capace di insegnare,
        paziente. <sup>25 </sup> Deve istruire con mansuetudine gli oppositori,
        nella speranza che Dio conceda loro di ravvedersi per riconoscere la
        verità, <sup>26 </sup> in modo che, rientrati in se stessi, escano dal
        laccio del diavolo, che li aveva presi prigionieri perché facessero la sua
        volontà.
    </p>

    <h3 class="h3">Corruzione estrema degli ultimi tempi</h3>

    <p class="p">
        <span class="color_of_chapter">3 </span><sup>1 </sup> Or sappi questo: negli ultimi giorni verranno tempi
        difficili; <sup>2 </sup> perché gli uomini saranno egoisti, amanti del
        denaro, vanagloriosi, superbi, bestemmiatori, ribelli ai genitori,
        ingrati, irreligiosi, <sup>3 </sup> insensibili, sleali, calunniatori,
        intemperanti, spietati, senza amore per il bene, <sup>4 </sup>
        traditori, sconsiderati, orgogliosi, amanti del piacere anziché di Dio, <sup>
            5
        </sup> aventi l'apparenza della pietà, mentre ne hanno rinnegato la
        potenza. Anche da costoro allontànati! <sup>6 </sup> Poiché nel numero
        di costoro ci sono quelli che si insinuano nelle case e circuiscono
        donnette cariche di peccati, agitate da varie passioni, <sup>7 </sup> le
        quali cercano sempre di imparare e non possono mai giungere alla
        conoscenza della verità. <sup>8 </sup> E come Iannè e Iambrè si opposero
        a Mosè, così anche costoro si oppongono alla verità: uomini dalla mente
        corrotta, che non hanno dato buona prova quanto alla fede. <sup>9 </sup>
        Ma non andranno più oltre, perché la loro stoltezza sarà manifesta a
        tutti, come fu quella di quegli uomini.
    </p>

    <h3 class="h3">Esortazioni varie rivolte a Timoteo</h3>

    <p class="p">
        <sup>10 </sup> Tu invece hai seguito da vicino il mio insegnamento, la
        mia condotta, i miei propositi, la mia fede, la mia pazienza, il mio
        amore, la mia costanza, <sup>11 </sup> le mie persecuzioni, le mie
        sofferenze, quello che mi accadde ad Antiochia, a Iconio e a Listra. Sai
        quali persecuzioni ho sopportato, e il Signore mi ha liberato da tutte. <sup>
            12
        </sup> Del resto, tutti quelli che vogliono vivere piamente in Cristo
        Gesù saranno perseguitati. <sup>13 </sup> Ma gli uomini malvagi e gli
        impostori andranno di male in peggio, ingannando gli altri ed essendo
        ingannati.<br>
        <sup>14 </sup> Tu, invece, persevera nelle cose che hai imparate e di cui
        hai acquistato la certezza, sapendo da chi le hai imparate, <sup>15 </sup>
        e che fin da bambino hai avuto conoscenza delle sacre Scritture, le quali
        possono darti la sapienza che conduce alla salvezza mediante la fede in
        Cristo Gesù. <sup>16 </sup> Ogni Scrittura è ispirata da Dio e utile a
        insegnare, a riprendere, a correggere, a educare alla giustizia, <sup>
            17
        </sup> perché l'uomo di Dio sia completo e ben preparato per ogni opera
        buona.
    </p>

    <p class="p">
        <span class="color_of_chapter">4 </span><sup>1 </sup> Ti scongiuro [dunque], davanti a Dio e a
        Cristo Gesù che deve giudicare i vivi e i morti, per la sua apparizione e
        il suo regno: <sup>2 </sup> predica la parola, insisti in ogni occasione
        favorevole e sfavorevole, convinci, rimprovera, esorta con ogni tipo di
        insegnamento e pazienza. <sup>3 </sup> Infatti verrà il tempo che non
        sopporteranno più la sana dottrina, ma, per prurito di udire, si
        cercheranno maestri in gran numero secondo le proprie voglie, <sup>4 </sup>
        e distoglieranno le orecchie dalla verità e si volgeranno alle favole. <sup>
            5
        </sup> Ma tu sii vigilante in ogni cosa, sopporta le sofferenze, svolgi il
        compito di evangelista, adempi fedelmente il tuo ministero.
    </p>

    <h3 class="h3">Paolo prevede la sua morte; ultime raccomandazioni</h3>

    <p class="p">
        <sup>6 </sup> Quanto a me, io sto per essere offerto in libazione, e il
        tempo della mia partenza è giunto. <sup>7 </sup> Ho combattuto il buon
        combattimento, ho finito la corsa, ho conservato la fede. <sup>8 </sup>
        Ormai mi è riservata la corona di giustizia che il Signore, il giusto
        giudice, mi assegnerà in quel giorno; e non solo a me, ma anche a tutti
        quelli che avranno amato la sua apparizione.<br>
        <sup>9 </sup> Cerca di venire presto da me, <sup>10 </sup> perché Dema,
        avendo amato questo mondo, mi ha lasciato e se n'è andato a Tessalonica.
        Crescente è andato in Galazia, Tito in Dalmazia. <sup>11 </sup> Solo
        Luca è con me. Prendi Marco e conducilo con te, poiché mi è molto utile
        per il ministero. <sup>12 </sup> Tichico l'ho mandato a Efeso. <sup>
            13
        </sup> Quando verrai porta il mantello che ho lasciato a Troas da Carpo, e
        i libri, specialmente le pergamene.<br>
        <sup>14 </sup> Alessandro, il ramaio, mi ha procurato molti mali. Il
        Signore gli renderà secondo le sue opere. <sup>15 </sup> Guàrdati anche
        tu da lui, perché egli si è opposto violentemente alle nostre parole.<br>
        <sup>16 </sup> Nella mia prima difesa nessuno si è trovato al mio fianco,
        ma tutti mi hanno abbandonato; ciò non venga loro imputato! <sup>17 </sup>
        Il Signore però mi ha assistito e mi ha reso forte, affinché per mezzo mio
        il messaggio fosse pienamente proclamato e lo ascoltassero tutti i pagani;
        e sono stato liberato dalle fauci del leone. <sup>18 </sup> Il Signore
        mi libererà da ogni azione malvagia e mi salverà nel suo regno celeste. A
        lui sia la gloria nei secoli dei secoli. Amen.<br>
        <sup>19 </sup> Saluta Prisca e Aquila e la famiglia di Onesiforo.<br>
        <sup>20 </sup> Erasto è rimasto a Corinto; Trofimo l'ho lasciato ammalato
        a Mileto.<br>
        <sup>21 </sup> Cerca di venire prima dell'inverno. Ti salutano Eubulo,
        Pudente, Lino, Claudia e tutti i fratelli.<br>
        <sup>22 </sup> Il Signore [Gesù Cristo] sia con il tuo spirito. La grazia
        sia con voi. [Amen.]
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_55_2_Timoteo" title="link per NR06_55_2_Timoteo" target="_blank">... link ad appunti e approfondimenti ...</a> </div>

</footer>

</html>
