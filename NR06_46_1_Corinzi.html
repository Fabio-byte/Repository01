<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_46_1_Corinzi</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Prima lettera ai Corinzi</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_46_1_Corinzi" title="link per NR06_46_1_Corinzi" target="_blank">... link ad appunti e approfondimenti ...</a> </div>

    <p class="presentation">
        Prima lettera ai Corinzi<br>
        Secondo quanto narrato negli Atti degli Apostoli (18:1-22), la chiesa di
        Corinto venne fondata dall'apostolo Paolo durante il suo secondo viaggio
        missionario. La redazione della Prima lettera ai Corinzi viene
        generalmente fatta risalire a quattro o cinque anni più tardi (55 d.C.).
        Essa espone le risposte date dall'apostolo in relazione ad alcuni problemi
        e disordini che la chiesa aveva dovuto affrontare.
    </p>

    <h3 class="h3">Saluti e rendimento di grazie</h3>

    <p class="p">
        <span class="color_of_chapter">1 </span><sup>1 </sup> Paolo, chiamato a essere apostolo di Cristo Gesù per volontà di Dio, e
        il fratello Sostene, <sup>2 </sup> alla chiesa di Dio che è in Corinto, ai santificati
        in Cristo Gesù, chiamati santi, con tutti quelli che in ogni luogo
        invocano il nome del Signore nostro Gesù Cristo, Signore loro e nostro: <sup>3 </sup>
        grazia a voi e pace da Dio nostro Padre e dal Signore Gesù Cristo.<br>
        <sup>4 </sup> Io ringrazio sempre il mio Dio per voi, per la grazia di Dio che vi è
        stata data in Cristo Gesù; <sup>5 </sup> perché in lui siete stati arricchiti di ogni
        cosa, di ogni dono di parola e di ogni conoscenza, <sup>6 </sup> essendo stata
        confermata tra di voi la testimonianza di Cristo; <sup>7 </sup> in modo che non
        mancate di alcun dono, mentre aspettate la manifestazione del Signore
        nostro Gesù {Cristo}. <sup>8 </sup> Egli vi renderà saldi sino alla fine, perché siate
        irreprensibili nel giorno del Signore nostro Gesù Cristo. <sup>9 </sup> Fedele è Dio,
        dal quale siete stati chiamati alla comunione del Figlio suo Gesù Cristo,
        nostro Signore.
    </p>

    <h3 class="h3">Divisioni nella chiesa di Corinto</h3>

    <p class="p">
        <sup>10 </sup> Ora, fratelli, vi esorto, nel nome del Signore nostro Gesù Cristo, ad
        avere tutti un medesimo parlare e a non avere divisioni tra di voi, ma a
        stare perfettamente uniti nel medesimo modo di pensare e di sentire. <sup>11 </sup>
        Infatti, fratelli miei, mi è stato riferito da quelli di casa di Cloe che
        tra di voi ci sono contese. <sup>12 </sup> Voglio dire che ciascuno di voi dichiara:
        «Io sono di Paolo»; «io, di Apollo»; «io, di Cefa»; «io, di Cristo». <sup>13 </sup>
        Cristo è forse diviso? Paolo è stato forse crocifisso per voi? O siete voi
        stati battezzati nel nome di Paolo? <sup>14 </sup> Ringrazio {Dio} che non ho
        battezzato nessuno di voi, salvo Crispo e Gaio; <sup>15 </sup> perciò nessuno può dire
        che foste battezzati nel mio nome. <sup>16 </sup> Ho battezzato anche la famiglia di
        Stefana; del resto non so se ho battezzato qualcun altro.
    </p>

    <h3 class="h3">La sapienza del mondo e la sapienza di Dio</h3>

    <p class="p">
        <sup>17 </sup> Infatti Cristo non mi ha mandato a battezzare, ma a evangelizzare; non
        con sapienza di parola, perché la croce di Cristo non sia resa vana. <sup>18 </sup>
        Poiché la predicazione della croce è pazzia per quelli che periscono, ma
        per noi, che veniamo salvati, è la potenza di Dio; <sup>19 </sup> infatti sta scritto:<br>
        «Io farò perire la sapienza dei saggi e annienterò l'intelligenza degli
        intelligenti».<br>
        <sup>20 </sup> Dov'è il sapiente? Dov'è lo scriba? Dov'è il contestatore di questo
        secolo? Non ha forse Dio reso pazza la sapienza del mondo? <sup>21 </sup> Poiché il
        mondo non ha conosciuto Dio mediante la propria sapienza, è piaciuto a
        Dio, nella sua sapienza, di salvare i credenti con la pazzia della
        predicazione. <sup>22 </sup> I Giudei infatti chiedono miracoli e i Greci cercano
        sapienza, <sup>23 </sup> ma noi predichiamo Cristo crocifisso, che per i Giudei è
        scandalo e per gli stranieri pazzia; <sup>24 </sup> ma per quelli che sono chiamati,
        tanto Giudei quanto Greci, predichiamo Cristo, potenza di Dio e sapienza
        di Dio; <sup>25 </sup> poiché la pazzia di Dio è più saggia degli uomini e la
        debolezza di Dio è più forte degli uomini.<br>
        <sup>26 </sup> Infatti, fratelli, guardate la vostra vocazione; non ci sono tra di voi
        molti sapienti secondo la carne, né molti potenti, né molti nobili; <sup>27 </sup> ma
        Dio ha scelto le cose pazze del mondo per svergognare i sapienti; Dio ha
        scelto le cose deboli del mondo per svergognare le forti; <sup>28 </sup> Dio ha scelto
        le cose ignobili del mondo e le cose disprezzate, anzi le cose che non
        sono, per ridurre al niente le cose che sono, <sup>29 </sup> perché nessuno si vanti
        di fronte a Dio. <sup>30 </sup> Ed è grazie a lui che voi siete in Cristo Gesù, che da
        Dio è stato fatto per noi sapienza, giustizia, santificazione e
        redenzione; <sup>31 </sup> affinché, com'è scritto:<br>

        «Chi si vanta, si vanti nel Signore».
    </p>

    <p class="p">
        <span class="color_of_chapter">2 </span><sup>1 </sup> E io, fratelli, quando venni da voi, non venni ad annunciarvi la
        testimonianza di Dio con eccellenza di parola o di sapienza; <sup>2 </sup> poiché mi
        proposi di non sapere altro fra voi, fuorché Gesù Cristo e lui crocifisso.
        <sup>3 </sup> Io sono stato presso di voi con debolezza, con timore e con gran
        tremore; <sup>4 </sup> la mia parola e la mia predicazione non consistettero in
        discorsi persuasivi di sapienza [umana], ma in dimostrazione di Spirito e
        di potenza, <sup>5 </sup> affinché la vostra fede fosse fondata non sulla sapienza
        umana, ma sulla potenza di Dio.<br>
        <sup>6 </sup> Tuttavia a quelli tra di voi che sono maturi esponiamo una sapienza,
        però non una sapienza di questo mondo né dei dominatori di questo mondo, i
        quali stanno per essere annientati; <sup>7 </sup> ma esponiamo la sapienza di Dio
        misteriosa e nascosta, che Dio aveva prima dei secoli predestinata a
        nostra gloria <sup>8 </sup> e che nessuno dei dominatori di questo mondo ha
        conosciuta; perché, se l'avessero conosciuta, non avrebbero crocifisso il
        Signore della gloria. <sup>9 </sup> Ma com'è scritto: «Le cose che occhio non vide, e
        che orecchio non udì, e che mai salirono nel cuore dell'uomo sono quelle
        che Dio ha preparate per coloro che lo amano». <sup>10 </sup> A noi Dio le ha rivelate
        per mezzo dello Spirito, perché lo Spirito scruta ogni cosa, anche le
        profondità di Dio. <sup>11 </sup> Infatti chi, tra gli uomini, conosce le cose
        dell'uomo se non lo spirito dell'uomo che è in lui? Così nessuno conosce
        le cose di Dio se non lo Spirito di Dio.<br>
        <sup>12 </sup> Ora noi non abbiamo ricevuto lo spirito del mondo, ma lo Spirito che
        viene da Dio, per conoscere le cose che Dio ci ha donate; <sup>13 </sup> e noi ne
        parliamo non con parole insegnate dalla sapienza umana, ma insegnate dallo
        Spirito [Santo], adattando parole spirituali a cose spirituali. <sup>14 </sup> Ma
        l'uomo naturale non riceve le cose dello Spirito di Dio, perché esse sono
        pazzia per lui; e non le può conoscere, perché devono essere giudicate
        spiritualmente. <sup>15 </sup> L'uomo spirituale, invece, giudica ogni cosa ed egli
        stesso non è giudicato da nessuno.<br>
        <sup>16 </sup> Infatti «chi ha conosciuto la mente del Signore da poterlo istruire?»
        Ora noi abbiamo la mente di Cristo.
    </p>

    <h3 class="h3">Il compito dei servitori di Dio</h3>

    <p class="p">
        <span class="color_of_chapter">3 </span><sup>1 </sup> Fratelli, io non ho potuto parlarvi come a spirituali, ma ho dovuto
        parlarvi come a carnali, come a bambini in Cristo. <sup>2 </sup> Vi ho nutriti di
        latte, non di cibo solido, perché non eravate capaci di sopportarlo; anzi,
        non lo siete neppure adesso, perché siete ancora carnali. <sup>3 </sup> Infatti, dato
        che ci sono tra di voi gelosie e contese, non siete forse carnali e non vi
        comportate secondo la natura umana? <sup>4 </sup> Quando uno dice: «Io sono di Paolo»,
        e un altro: «Io sono di Apollo», non siete forse carnali? <sup>5 </sup> Che cos'è
        dunque Apollo? E che cos'è Paolo? Sono servitori, per mezzo dei quali voi
        avete creduto, così come il Signore ha concesso a ciascuno. <sup>6 </sup> Io ho
        piantato, Apollo ha annaffiato, ma Dio ha fatto crescere; <sup>7 </sup> quindi colui
        che pianta e colui che annaffia non sono nulla: Dio fa crescere! <sup>8 </sup> Ora,
        colui che pianta e colui che annaffia sono una medesima cosa, ma ciascuno
        riceverà il proprio premio secondo la propria fatica.<br>
        <sup>9 </sup> Noi siamo infatti collaboratori di Dio, voi siete il campo di Dio,
        l'edificio di Dio.
    </p>

    <p class="p">
        <sup>10 </sup> Secondo la grazia di Dio che mi è stata data, come esperto architetto,
        ho posto il fondamento; un altro vi costruisce sopra. Ma ciascuno badi a
        come vi costruisce sopra; <sup>11 </sup> poiché nessuno può porre altro fondamento
        oltre a quello già posto, cioè Cristo Gesù. <sup>12 </sup> Ora, se uno costruisce su
        questo fondamento con oro, argento, pietre di valore, legno, fieno,
        paglia, <sup>13 </sup> l'opera di ognuno sarà messa in luce; perché il giorno di
        Cristo la renderà visibile; poiché quel giorno apparirà come un fuoco; e
        il fuoco {stesso} proverà quale sia l'opera di ciascuno. <sup>14 </sup> Se l'opera che
        uno ha costruita sul fondamento rimane, egli ne riceverà ricompensa; <sup>15 </sup> se
        l'opera sua sarà arsa, egli ne avrà il danno; ma egli stesso sarà salvo;
        però come attraverso il fuoco.<br>
        <sup>16 </sup> Non sapete che siete il tempio di Dio e che lo Spirito di Dio abita in
        voi? <sup>17 </sup> Se uno guasta il tempio di Dio, Dio guasterà lui; poiché il tempio
        di Dio è santo; e questo tempio siete voi.<br>
        <sup>18 </sup> Nessuno s'inganni. Se qualcuno tra di voi presume di essere un saggio
        in questo secolo, diventi pazzo per diventare saggio; <sup>19 </sup> perché la
        sapienza di questo mondo è pazzia davanti a Dio. Infatti è scritto:<br>
        «Egli prende i sapienti nella loro astuzia»;<br>
        <sup>20 </sup> e altrove:<br>
        «Il Signore conosce i pensieri dei sapienti; sa che sono vani».<br>
        <sup>21 </sup> Nessuno dunque si vanti degli uomini, perché tutto vi appartiene. <sup>22 </sup>
        Paolo, Apollo, Cefa, il mondo, la vita, la morte, le cose presenti, le
        cose future, tutto è vostro! <sup>23 </sup> E voi siete di Cristo; e Cristo è di Dio.
    </p>

    <p class="p">
        <span class="color_of_chapter">4 </span><sup>1 </sup> Così ognuno ci consideri servitori di Cristo e amministratori dei
        misteri di Dio. <sup>2 </sup> Del resto, quel che si richiede agli amministratori è
        che ciascuno sia trovato fedele. <sup>3 </sup> A me poi pochissimo importa di essere
        giudicato da voi o da un tribunale umano; anzi, non mi giudico neppure da
        me stesso. <sup>4 </sup> Infatti non ho coscienza di alcuna colpa; non per questo però
        sono giustificato; colui che mi giudica è il Signore. <sup>5 </sup> Perciò non
        giudicate nulla prima del tempo, finché sia venuto il Signore, il quale
        metterà in luce quello che è nascosto nelle tenebre e manifesterà i
        pensieri dei cuori; allora ciascuno avrà la sua lode da Dio.
    </p>

    <h3 class="h3">Orgoglio dei Corinzi; umiltà di Paolo</h3>

    <p class="p">
        <sup>6 </sup> Ora, fratelli, ho applicato queste cose a me stesso e ad Apollo a causa
        di voi, perché per nostro mezzo impariate a praticare il non oltre quel
        che è scritto e non vi gonfiate d'orgoglio esaltando l'uno a danno
        dell'altro. <sup>7 </sup> Infatti, chi ti distingue dagli altri? E che cosa possiedi
        che tu non abbia ricevuto? E se l'hai ricevuto, perché ti vanti come se tu
        non l'avessi ricevuto?<br>
        <sup>8 </sup> Già siete sazi, già siete arricchiti, senza di noi siete giunti a
        regnare! E fosse pure che voi foste giunti a regnare, affinché anche noi
        potessimo regnare con voi! <sup>9 </sup> Poiché io ritengo che Dio abbia messo in
        mostra noi, gli apostoli, ultimi fra tutti, come uomini condannati a
        morte; poiché siamo diventati uno spettacolo al mondo, agli angeli e agli
        uomini. <sup>10 </sup> Noi siamo pazzi a causa di Cristo, ma voi siete sapienti in
        Cristo; noi siamo deboli, ma voi siete forti; voi siete onorati, ma noi
        siamo disprezzati. <sup>11 </sup> Fino a questo momento noi abbiamo fame e sete. Siamo
        nudi, schiaffeggiati e senza fissa dimora, <sup>12 </sup> e ci affatichiamo lavorando
        con le nostre proprie mani; ingiuriati, benediciamo; perseguitati,
        sopportiamo; diffamati, esortiamo; <sup>13 </sup> siamo diventati, e siamo tuttora,
        come la spazzatura del mondo, come il rifiuto di tutti.<br>
        <sup>14 </sup> Vi scrivo queste cose non per farvi vergognare, ma per ammonirvi come
        miei cari figli. <sup>15 </sup> Poiché anche se aveste diecimila precettori in Cristo,
        non avete però molti padri; perché sono io che vi ho generati in Cristo
        Gesù mediante il vangelo. <sup>16 </sup> Vi esorto dunque: siate miei imitatori. <sup>17 </sup>
        Appunto per questo vi ho mandato Timoteo, che è mio caro e fedele figlio
        nel Signore; egli vi ricorderà come io mi comporto in Cristo Gesù e come
        insegno dappertutto, in ogni chiesa.<br>
        <sup>18 </sup> Or alcuni si sono gonfiati d'orgoglio, come se io non dovessi più
        venire da voi; <sup>19 </sup> ma, se il Signore vorrà, mi recherò presto da voi e
        conoscerò non il parlare, ma la potenza di coloro che si sono gonfiati; <sup>20 </sup>
        perché il regno di Dio non consiste in parole, ma in potenza. <sup>21 </sup> Che
        volete? Che venga da voi con la verga o con amore e con spirito di
        mansuetudine?
    </p>

    <h3 class="h3">Lo scandalo di Corinto e il rimprovero dell'apostolo</h3>

    <p class="p">
        <span class="color_of_chapter">5 </span><sup>1 </sup> Si ode addirittura affermare che vi è tra di voi fornicazione, una tale
        fornicazione che non si trova neppure fra i pagani; al punto che uno si
        tiene la moglie di suo padre! <sup>2 </sup> E voi siete gonfi, e non avete invece
        fatto cordoglio, perché colui che ha commesso quell'azione fosse tolto di
        mezzo a voi! <sup>3 </sup> Quanto a me, assente di persona ma presente in spirito, ho
        già giudicato, come se fossi presente, colui che ha commesso un tale atto.
        <sup>4 </sup> Nel nome del Signore {nostro} Gesù [Cristo], essendo insieme riuniti voi
        e lo spirito mio, con l'autorità del Signore nostro Gesù [Cristo], <sup>5 </sup> ho
        deciso che quel tale sia consegnato a Satana, per la rovina della carne,
        affinché lo spirito sia salvo nel giorno del Signore [Gesù].<br>
        <sup>6 </sup> Il vostro vanto non è una buona cosa. Non sapete che un po' di lievito
        fa lievitare tutta la pasta? <sup>7 </sup> Purificatevi del vecchio lievito per essere
        una nuova pasta, come già siete senza lievito. Poiché anche la nostra
        Pasqua, cioè Cristo, è stata immolata [per noi]. <sup>8 </sup> Celebriamo dunque la
        festa non con vecchio lievito, né con lievito di malizia e di malvagità,
        ma con gli azzimi della sincerità e della verità.<br>
        <sup>9 </sup> Vi ho scritto nella mia lettera di non mischiarvi con i fornicatori; <sup>10 </sup>
        non del tutto però con i fornicatori di questo mondo, o con gli avari e i
        ladri, o con gli idolatri; perché altrimenti dovreste uscire dal mondo; <sup>11 </sup>
        ma quel che vi ho scritto è di non mischiarvi con chi, chiamandosi
        fratello, sia un fornicatore, un avaro, un idolatra, un oltraggiatore, un
        ubriacone, un ladro; con quelli non dovete neppure mangiare. <sup>12 </sup> Poiché,
        devo forse giudicare quelli di fuori? Non giudicate voi quelli di dentro?
        <sup>13 </sup> Quelli di fuori li giudicherà Dio. Togliete il malvagio di mezzo a voi
        stessi.
    </p>

    <h3 class="h3">Processi fra cristiani</h3>

    <p class="p">
        <span class="color_of_chapter">6 </span><sup>1 </sup> Quando qualcuno di voi ha una lite con un altro, ha il coraggio di
        chiamarlo in giudizio davanti agli ingiusti anziché davanti ai santi? <sup>2 </sup>
        Non sapete che i santi giudicheranno il mondo? Se dunque il mondo è
        giudicato da voi, siete voi indegni di giudicare delle cose minime? <sup>3 </sup> Non
        sapete che giudicheremo gli angeli? Quanto più possiamo giudicare le cose
        di questa vita! <sup>4 </sup> Quando dunque avete da giudicare su cose di questa vita,
        costituite come giudici persone che nella chiesa non sono tenute in alcuna
        considerazione. <sup>5 </sup> Dico questo per farvi vergogna. È possibile che non vi
        sia tra di voi neppure una persona saggia, capace di pronunciare un
        giudizio tra un fratello e l'altro? <sup>6 </sup> Ma il fratello processa il fratello,
        e lo fa dinanzi agli infedeli. <sup>7 </sup> Certo è già in ogni modo un vostro
        difetto che abbiate fra voi dei processi. Perché non patite piuttosto
        qualche torto? Perché non patite piuttosto qualche danno? <sup>8 </sup> Invece siete
        voi che fate torto e danno; e per giunta a dei fratelli. <sup>9 </sup> Non sapete che
        gli ingiusti non erediteranno il regno di Dio?
    </p>

    <h3 class="h3">Esortazione a fuggire la dissolutezza</h3>

    <p class="p">
        Non v'illudete: né fornicatori, né idolatri, né adùlteri, né effeminati,
        né sodomiti, <sup>10 </sup> né ladri, né avari, né ubriachi, né oltraggiatori, né
        rapinatori erediteranno il regno di Dio. <sup>11 </sup> E tali eravate alcuni di voi;
        ma siete stati lavati, siete stati santificati, siete stati giustificati
        nel nome del Signore Gesù Cristo e mediante lo Spirito del nostro Dio.<br>
        <sup>12 </sup> Ogni cosa mi è lecita, ma non ogni cosa è utile. Ogni cosa mi è lecita,
        ma io non mi lascerò dominare da nulla. <sup>13 </sup> Le vivande sono per il ventre e
        il ventre è per le vivande; ma Dio distruggerà queste e quello. Il corpo
        però non è per la fornicazione, ma è per il Signore, e il Signore è per il
        corpo; <sup>14 </sup> Dio, come ha risuscitato il Signore, così risusciterà anche noi
        mediante la sua potenza. <sup>15 </sup> Non sapete che i vostri corpi sono membra di
        Cristo? Prenderò dunque le membra di Cristo per farne membra di una
        prostituta? No di certo! <sup>16 </sup> Non sapete che chi si unisce alla prostituta è
        un corpo solo con lei? «Poiché», Dio dice, «i due diventeranno una sola
        carne». <sup>17 </sup> Ma chi si unisce al Signore è uno spirito solo con lui. <sup>18 </sup>
        Fuggite la fornicazione. Ogni altro peccato che l'uomo commetta è fuori
        del corpo, ma il fornicatore pecca contro il proprio corpo. <sup>19 </sup> Non sapete
        che il vostro corpo è il tempio dello Spirito Santo che è in voi e che
        avete ricevuto da Dio? Quindi non appartenete a voi stessi. <sup>20 </sup> Poiché
        siete stati comprati a caro prezzo. Glorificate dunque Dio nel vostro
        corpo [e nel vostro spirito, che appartengono a Dio].
    </p>

    <h3 class="h3">Il matrimonio</h3>

    <p class="p">
        <span class="color_of_chapter">7 </span><sup>1 </sup> Ora, quanto alle cose di cui [mi] avete scritto, è bene per l'uomo non
        toccare donna; <sup>2 </sup> ma, per evitare le fornicazioni, ogni uomo abbia la
        propria moglie e ogni donna il proprio marito. <sup>3 </sup> Il marito renda alla
        moglie ciò che le è dovuto; lo stesso faccia la moglie verso il marito. <sup>4 </sup>
        La moglie non ha potere sul proprio corpo, ma il marito; e nello stesso
        modo il marito non ha potere sul proprio corpo, ma la moglie. <sup>5 </sup> Non
        privatevi l'uno dell'altro, se non di comune accordo, per un tempo, per
        dedicarvi [al digiuno e] alla preghiera; e poi ritornate insieme, perché
        Satana non vi tenti a motivo della vostra incontinenza. <sup>6 </sup> Ma questo dico
        per concessione, non per comando; <sup>7 </sup> io vorrei che tutti gli uomini fossero
        come sono io; ma ciascuno ha il suo proprio dono da Dio; l'uno in un modo,
        l'altro in un altro.<br>
        <sup>8 </sup> Ai celibi e alle vedove, però, dico che è bene per loro che se ne stiano
        come sto anch'io. <sup>9 </sup> Ma se non riescono a contenersi, si sposino; perché è
        meglio sposarsi che ardere.<br>
        <sup>10 </sup> Ai coniugi poi ordino, non io ma il Signore, che la moglie non si
        separi dal marito <sup>11 </sup> (e se si fosse separata, rimanga senza sposarsi o si
        riconcili con il marito); e che il marito non mandi via la moglie.<br>
        <sup>12 </sup> Ma agli altri dico io, non il Signore: se un fratello ha una moglie non
        credente ed ella acconsente ad abitare con lui, non la mandi via; <sup>13 </sup> e la
        donna che ha un marito non credente, se egli consente ad abitare con lei,
        non mandi via il marito; <sup>14 </sup> perché il marito non credente è santificato
        nella moglie, e la moglie non credente è santificata nel marito credente;
        altrimenti i vostri figli sarebbero impuri, mentre ora sono santi. <sup>15 </sup>
        Però, se il non credente si separa, si separi pure; in tali casi il
        fratello o la sorella non sono obbligati a continuare a stare insieme; ma
        Dio ci ha chiamati a vivere in pace; <sup>16 </sup> perché tu, moglie, che sai se
        salverai tuo marito? E tu, marito, che sai se salverai tua moglie?<br>
        <sup>17 </sup> Del resto, ciascuno continui a vivere nella condizione assegnatagli dal
        Signore, nella quale si trovava quando Dio lo chiamò. Così ordino in tutte
        le chiese. <sup>18 </sup> Qualcuno è stato chiamato quando era circonciso? Non faccia
        sparire la sua circoncisione. Qualcuno è stato chiamato quando era
        incirconciso? Non si faccia circoncidere. <sup>19 </sup> La circoncisione non conta
        nulla e l'incirconcisione non conta nulla; ma ciò che conta è l'osservanza
        dei comandamenti di Dio. <sup>20 </sup> Ognuno rimanga nella condizione in cui era
        quando fu chiamato. <sup>21 </sup> Sei stato chiamato essendo schiavo? Non te ne
        preoccupare, ma se puoi diventare libero è meglio valerti
        dell'opportunità. <sup>22 </sup> Poiché colui che è stato chiamato nel Signore da
        schiavo è un affrancato del Signore; ugualmente, colui che è stato
        chiamato mentre era libero è schiavo di Cristo. <sup>23 </sup> Voi siete stati
        riscattati a caro prezzo; non diventate schiavi degli uomini. <sup>24 </sup> Fratelli,
        ognuno rimanga davanti a Dio nella condizione in cui si trovava quando fu
        chiamato.
    </p>

    <h3 class="h3">Le persone non sposate</h3>

    <p class="p">
        <sup>25 </sup> Quanto alle vergini, non ho comandamento dal Signore; ma do il mio
        parere, come uno che ha ricevuto dal Signore la grazia di essere fedele.<br>
        <sup>26 </sup> Io penso dunque che, a motivo della presente situazione, sia bene per
        loro restare come sono; poiché per l'uomo è bene di starsene così. <sup>27 </sup> Sei
        legato a una moglie? Non cercare di sciogliertene. Non sei legato a una
        moglie? Non cercare moglie. <sup>28 </sup> Se però prendi moglie, non pecchi; e se una
        vergine si sposa, non pecca; ma tali persone avranno tribolazione nella
        carne e io vorrei risparmiarvela.<br>
        <sup>29 </sup> Ma questo dichiaro, fratelli: che il tempo è ormai abbreviato; da ora
        in poi, anche quelli che hanno moglie siano come se non l'avessero; <sup>30 </sup>
        quelli che piangono, come se non piangessero; quelli che si rallegrano,
        come se non si rallegrassero; quelli che comprano, come se non
        possedessero; <sup>31 </sup> quelli che usano di questo mondo, come se non ne
        usassero, perché la figura di questo mondo passa. <sup>32 </sup> Vorrei che foste
        senza preoccupazioni. Chi non è sposato si dà pensiero delle cose del
        Signore, di come potrebbe piacere al Signore; <sup>33 </sup> ma colui che è sposato si
        dà pensiero delle cose del mondo, come potrebbe piacere alla moglie, <sup>34 </sup> e
        i suoi interessi sono divisi. La donna senza marito o vergine si dà
        pensiero delle cose del Signore, per essere consacrata a lui nel corpo e
        nello spirito; mentre la sposata si dà pensiero delle cose del mondo, come
        potrebbe piacere al marito.<br>
        <sup>35 </sup> Dico questo nel vostro interesse; non per tendervi un tranello, ma in
        vista di ciò che è decoroso e affinché possiate consacrarvi al Signore
        senza distrazioni.<br>
        <sup>36 </sup> Ma se uno crede far cosa indecorosa verso la propria figliola nubile se
        ella passi il fiore dell'età, e se così bisogna fare, faccia quello che
        vuole; egli non pecca, la dia a marito. <sup>37 </sup> Ma chi sta fermo in cuor suo, e
        non è obbligato da necessità ma è padrone della sua volontà e ha
        determinato in cuor suo di serbare vergine la sua figliola, fa bene. <sup>38 </sup>
        Perciò chi dà la sua figliola a marito fa bene, e chi non la dà a marito
        fa meglio.<br>
        <sup>39 </sup> La moglie è vincolata [per legge] per tutto il tempo che vive suo
        marito; ma, se il marito muore, ella è libera di sposarsi con chi vuole,
        purché lo faccia nel Signore. <sup>40 </sup> Tuttavia ella è più felice, a parer mio,
        se rimane com'è; e credo di avere anch'io lo Spirito di Dio.
    </p>

    <h3 class="h3">La carne sacrificata agli idoli; limiti della libertà cristiana</h3>

    <p class="p">
        <span class="color_of_chapter">8 </span><sup>1 </sup> Quanto alle carni
        sacrificate agli idoli, sappiamo che tutti abbiamo
        conoscenza. La conoscenza gonfia, ma l'amore edifica. <sup>2 </sup> Se qualcuno pensa
        di conoscere qualcosa, non sa ancora come si deve conoscere; <sup>3 </sup> ma se
        qualcuno ama Dio, è conosciuto da lui. <sup>4 </sup> Quanto dunque al mangiare carni
        sacrificate agli idoli, sappiamo che l'idolo non è nulla nel mondo e che
        non c'è che un Dio solo. <sup>5 </sup> Poiché, sebbene vi siano cosiddetti dèi sia in
        cielo sia in terra, come infatti ci sono molti dèi e molti signori, <sup>6 </sup>
        tuttavia per noi c'è un solo Dio, il Padre, dal quale sono tutte le cose,
        e noi viviamo per lui, e un solo Signore, Gesù Cristo, mediante il quale
        sono tutte le cose e mediante il quale anche noi siamo.<br>
        <sup>7 </sup> Ma non in tutti è la conoscenza; anzi, alcuni, abituati finora
        all'idolo, mangiano di quella carne come se fosse una cosa sacrificata a
        un idolo; e la loro coscienza, essendo debole, ne è contaminata. <sup>8 </sup> Ora non
        è un cibo che ci farà graditi a Dio; se non mangiamo, non abbiamo nulla di
        meno; e se mangiamo non abbiamo nulla di più. <sup>9 </sup> Ma badate che questo
        vostro diritto non diventi un inciampo per i deboli. <sup>10 </sup> Perché se qualcuno
        vede te, che hai conoscenza, seduto a tavola in un tempio dedicato agli
        idoli, la sua coscienza, se egli è debole, non sarà tentata di mangiare
        carni sacrificate agli idoli? <sup>11 </sup> Così, per la tua conoscenza, è
        danneggiato il debole, il fratello per il quale Cristo è morto. <sup>12 </sup> Ora,
        peccando in tal modo contro i fratelli, ferendo la loro coscienza che è
        debole, voi peccate contro Cristo. <sup>13 </sup> Perciò, se un cibo scandalizza mio
        fratello, non mangerò mai più carne, per non scandalizzare mio fratello.
    </p>

    <h3 class="h3">Paolo difende il suo apostolato</h3>

    <p class="p">
        <span class="color_of_chapter">9 </span><sup>1 </sup> Non sono libero? Non sono apostolo? Non ho veduto Gesù
        [Cristo], il nostro Signore? Non siete voi l'opera mia nel Signore? <sup>
            2
        </sup> Se per altri non sono apostolo, lo sono almeno per voi; perché il
        sigillo del mio apostolato siete voi, nel Signore. <sup>3 </sup> Questa
        è la mia difesa di fronte a quelli che mi sottopongono a inchiesta. <sup>
            4
        </sup> Non abbiamo forse il diritto di mangiare e di bere? <sup>5 </sup>
        Non abbiamo il diritto di condurre con noi una moglie, sorella in fede,
        come fanno anche gli altri apostoli e i fratelli del Signore e Cefa? <sup>
            6
        </sup> O siamo soltanto io e Barnaba a non avere il diritto di non
        lavorare? <sup>7 </sup> Chi mai fa il soldato a proprie spese? Chi
        pianta una vigna e non ne mangia il frutto? O chi pascola un gregge e non
        si ciba del latte del gregge? <sup>8 </sup> Dico forse queste cose da un
        punto di vista umano? Non le dice anche la legge? <sup>9 </sup> Difatti,
        nella legge di Mosè è scritto: «Non mettere la museruola al bue che
        trebbia il grano». Forse che Dio si dà pensiero dei buoi? <sup>10 </sup>
        O non dice così proprio per noi? Certo, per noi fu scritto così; perché
        chi ara deve arare con speranza e chi trebbia il grano deve trebbiarlo con
        la speranza di averne la sua parte. <sup>11 </sup> Se abbiamo seminato
        per voi i beni spirituali, è forse gran cosa se mietiamo i vostri beni
        materiali? <sup>12 </sup> Se altri hanno questo diritto su di voi, non
        lo abbiamo noi molto di più? Ma non abbiamo fatto uso di questo diritto;
        anzi, sopportiamo ogni cosa per non creare alcun ostacolo al vangelo di
        Cristo.<br>
        <sup>13 </sup> Non sapete che quelli che fanno il servizio sacro mangiano
        ciò che è offerto nel tempio? E che coloro che attendono all'altare hanno
        parte all'altare? <sup>14 </sup> Similmente, il Signore ha ordinato che
        coloro che annunciano il vangelo vivano del vangelo.<br>
        <sup>15 </sup> Io però non ho fatto alcun uso di questi diritti, e non ho
        scritto questo perché si faccia così a mio riguardo; poiché preferirei
        morire, anziché vedere qualcuno rendere vano il mio vanto. <sup>16 </sup>
        Perché se evangelizzo, non debbo vantarmi, poiché necessità me n'è
        imposta; e guai a me se non evangelizzo! <sup>17 </sup> Se lo faccio
        volenterosamente ne ho ricompensa; ma se non lo faccio volenterosamente è
        sempre un'amministrazione che mi è affidata. <sup>18 </sup> Qual è
        dunque la mia ricompensa? Questa: che, annunciando il vangelo, io offra il
        vangelo [di Cristo] gratuitamente, senza valermi del diritto che il
        vangelo mi dà.<br>
        <sup>19 </sup> Poiché, pur essendo libero da tutti, mi sono
        fatto servo di tutti, per guadagnarne il maggior numero; <sup>20 </sup>
        con i Giudei mi sono fatto giudeo, per guadagnare i Giudei; con quelli che
        sono sotto la legge mi sono fatto come uno che è sotto la legge (benché io
        stesso non sia sottoposto alla legge), per guadagnare quelli che sono
        sotto la legge; <sup>21 </sup> con quelli che sono senza legge mi sono
        fatto come se fossi senza legge (pur non essendo senza la legge di Dio, ma
        essendo sotto la legge di Cristo), per guadagnare quelli che sono senza
        legge. <sup>22 </sup> Con i deboli mi sono fatto debole, per guadagnare
        i deboli; mi sono fatto ogni cosa a tutti, per salvarne ad ogni modo
        alcuni. <sup>23 </sup> E faccio tutto per il vangelo, al fine di esserne
        partecipe insieme ad altri.
    </p>

    <h3 class="h3">Norme che regolano la corsa cristiana</h3>

    <p class="p">
        <sup>24 </sup> Non sapete che coloro i quali corrono nello stadio corrono
        tutti, ma uno solo ottiene il premio? Correte in modo da riportarlo. <sup>
            25
        </sup> Chiunque fa l'atleta è temperato in ogni cosa; e quelli lo fanno
        per ricevere una corona corruttibile; ma noi, per una incorruttibile. <sup>
            26
        </sup> Io quindi corro così; non in modo incerto; lotto al pugilato, ma
        non come chi batte l'aria; <sup>27 </sup> anzi, tratto duramente il mio
        corpo e lo riduco in schiavitù, perché non avvenga che, dopo aver
        predicato agli altri, io stesso sia squalificato.
    </p>

    <h3 class="h3">L'esempio d'Israele nel deserto</h3>

    <p class="p">
        <span class="color_of_chapter">10 </span><sup>1 </sup> Non voglio infatti che ignoriate, fratelli, che i nostri
        padri furono tutti sotto la nuvola, passarono tutti attraverso il mare, <sup>
            2
        </sup> furono tutti battezzati nella nuvola e nel mare, per essere di
        Mosè; <sup>3 </sup> mangiarono tutti lo stesso cibo spirituale, <sup>
            4
        </sup> bevvero tutti la stessa bevanda spirituale, perché bevevano alla
        roccia spirituale che li seguiva; e questa roccia era Cristo. <sup>5 </sup>
        Ma della maggior parte di loro Dio non si compiacque: infatti furono
        abbattuti nel deserto.<br>
        <sup>6 </sup> Or queste cose avvennero per servire da esempio a noi,
        affinché non siamo bramosi di cose cattive, come lo furono costoro, <sup>
            7
        </sup> e perché non diventiate idolatri come alcuni di loro, secondo
        quanto è scritto: «Il popolo si sedette per mangiare e bere, poi si alzò
        per divertirsi». <sup>8 </sup> Non fornichiamo come alcuni di loro
        fornicarono, e ne caddero in un giorno solo ventitremila. <sup>9 </sup>
        Non tentiamo Cristo come alcuni di loro lo tentarono, e perirono morsi dai
        serpenti. <sup>10 </sup> Non mormorate come alcuni di loro mormorarono,
        e perirono colpiti dal distruttore. <sup>11 </sup> Ora, [tutte] queste
        cose avvennero loro per servire da esempio e sono state scritte per
        ammonire noi, che ci troviamo nella fase conclusiva delle epoche. <sup>
            12
        </sup> Perciò, chi pensa di stare in piedi guardi di non cadere.<br>
        <sup>13 </sup> Nessuna tentazione vi ha colti, che non sia stata umana;
        però Dio è fedele e non permetterà che siate tentati oltre le vostre
        forze; ma con la tentazione vi darà anche la via d'uscirne, affinché la
        possiate sopportare.
    </p>

    <h3 class="h3">La cena del Signore contrapposta agli altari pagani</h3>

    <p class="p">
        <sup>14 </sup> Perciò, miei cari, fuggite l'idolatria.<br>
        <sup>15 </sup> Io parlo come a persone intelligenti; giudicate voi su
        quel che dico. <sup>16 </sup> Il calice della benedizione, che noi
        benediciamo, non è forse la comunione con il sangue di Cristo? Il pane che
        noi rompiamo non è forse la comunione con il corpo di Cristo? <sup>17 </sup>
        Siccome vi è un unico pane, noi, che siamo molti, siamo un corpo unico,
        perché partecipiamo tutti a quell'unico pane. <sup>18 </sup> Guardate
        l'Israele secondo la carne: quelli che mangiano i sacrifici non hanno
        forse comunione con l'altare? <sup>19 </sup> Che cosa sto dicendo? Che
        la carne sacrificata agli idoli sia qualcosa? Che un idolo sia qualcosa? <sup>
            20
        </sup> Tutt'altro; io dico che le carni che i pagani sacrificano, le
        sacrificano ai demòni e non a Dio; ora io non voglio che abbiate comunione
        con i demòni. <sup>21 </sup> Voi non potete bere il calice del Signore e
        il calice dei demòni; voi non potete partecipare alla mensa del Signore e
        alla mensa dei demòni. <sup>22 </sup> O vogliamo forse provocare il
        Signore a gelosia? Siamo noi più forti di lui?<br>
        <sup>23 </sup> Ogni cosa [mi] è lecita, ma non ogni cosa è utile; ogni
        cosa [mi] è lecita, ma non ogni cosa edifica. <sup>24 </sup> Nessuno
        cerchi il proprio vantaggio, ma ciascuno cerchi quello degli altri. <sup>
            25
        </sup> Mangiate di tutto quello che si vende al mercato, senza fare
        inchieste per motivo di coscienza; <sup>26 </sup> perché al Signore
        appartiene la terra e tutto quello che essa contiene. <sup>27 </sup> Se
        qualcuno dei non credenti v'invita, e voi volete andarci, mangiate di
        tutto quello che vi è posto davanti, senza fare inchieste per motivo di
        coscienza. <sup>28 </sup> Ma se qualcuno vi dice: «Questa è carne di
        sacrifici», non ne mangiate per riguardo a colui che vi ha avvertito e per
        riguardo alla coscienza [perché al Signore appartiene la terra e tutto
        quello che essa contiene]; <sup>29 </sup> alla coscienza, dico, non tua,
        ma di quell'altro; infatti, perché sarebbe giudicata la mia libertà dalla
        coscienza altrui? <sup>30 </sup> Se io mangio di una cosa con rendimento
        di grazie, perché sarei biasimato per quello di cui io rendo grazie?<br>
        <sup>31 </sup> Sia dunque che mangiate, sia che beviate, sia che facciate
        qualche altra cosa, fate tutto alla gloria di Dio. <sup>32 </sup> Non
        date motivo di scandalo né ai Giudei, né ai Greci, né alla chiesa di Dio;
        <sup>33 </sup> così come anch'io compiaccio a tutti in ogni cosa,
        cercando non l'utile mio ma quello dei molti, perché siano salvati.<br>

        <span class="color_of_chapter">11 </span><sup>1 </sup> Siate miei imitatori, come anch'io lo sono di
        Cristo.
    </p>

    <h3 class="h3">Contegno dell'uomo e della donna</h3>

    <p class="p">
        <sup>2 </sup> Ora vi lodo [, fratelli,] perché vi ricordate di me in ogni
        cosa e conservate le mie istruzioni come ve le ho trasmesse.<br>
        <sup>3 </sup> Ma voglio che sappiate che il capo di ogni uomo è Cristo,
        che il capo della donna è l'uomo e che il capo di Cristo è Dio. <sup>4 </sup>
        Ogni uomo che prega o profetizza a capo coperto fa disonore al suo capo; <sup>
            5
        </sup> ma ogni donna che prega o profetizza senza avere il capo coperto da
        un velo fa disonore al suo capo, perché è come se fosse rasa. <sup>6 </sup>
        Perché se la donna non ha il capo coperto, si faccia anche tagliare i
        capelli! Ma se per una donna è cosa vergognosa farsi tagliare i capelli o
        rasare, si copra il capo. <sup>7 </sup> Poiché, quanto all'uomo, egli
        non deve coprirsi il capo, essendo immagine e gloria di Dio; ma la donna è
        la gloria dell'uomo; <sup>8 </sup> perché l'uomo non viene dalla donna,
        ma la donna dall'uomo; <sup>9 </sup> e l'uomo non fu creato per la
        donna, ma la donna per l'uomo. <sup>10 </sup> Perciò la donna deve, a
        causa degli angeli, avere sul capo un segno di autorità. <sup>11 </sup>
        D'altronde, nel Signore, né la donna è senza l'uomo, né l'uomo senza la
        donna. <sup>12 </sup> Infatti, come la donna viene dall'uomo, così anche
        l'uomo esiste per mezzo della donna e ogni cosa è da Dio. <sup>13 </sup>
        Giudicate voi stessi: è decoroso che una donna preghi Dio senza avere il
        capo coperto da un velo? <sup>14 </sup> Non vi insegna la stessa natura
        che se l'uomo porta la chioma, ciò è per lui un disonore? <sup>15 </sup>
        Mentre se una donna porta la chioma, per lei è un onore; perché la chioma
        le è data come ornamento. <sup>16 </sup> Se poi a qualcuno piace essere
        litigioso, noi non abbiamo tale abitudine; e neppure le chiese di Dio.
    </p>

    <h3 class="h3">La cena del Signore</h3>

    <p class="p">
        <sup>17 </sup> Nel darvi queste istruzioni non vi lodo, perché vi
        radunate non per il meglio, ma per il peggio. <sup>18 </sup> Poiché,
        prima di tutto, sento che quando vi riunite in assemblea ci sono divisioni
        tra voi, e in parte lo credo; <sup>19 </sup> infatti è necessario che ci
        siano tra voi anche delle divisioni, perché quelli che sono approvati
        siano riconosciuti tali in mezzo a voi. <sup>20 </sup> Quando poi vi
        riunite insieme, quello che fate non è mangiare la cena del Signore; <sup>
            21
        </sup> poiché, al pasto comune, ciascuno prende prima la propria cena; e
        mentre uno ha fame, l'altro è ubriaco. <sup>22 </sup> Non avete forse
        delle case per mangiare e bere? O disprezzate voi la chiesa di Dio e fate
        vergognare quelli che non hanno nulla? Che vi dirò? Devo lodarvi? In
        questo non vi lodo.<br>
        <sup>23 </sup> Poiché ho ricevuto dal Signore quello che vi ho anche
        trasmesso; cioè, che il Signore Gesù, nella notte in cui fu tradito, prese
        del pane <sup>24 </sup> e, dopo aver reso grazie, lo spezzò e disse:
        «[Prendete, mangiate;] questo è il mio corpo che è dato per voi; fate
        questo in memoria di me». <sup>25 </sup> Nello stesso modo, dopo aver
        cenato, prese anche il calice, dicendo: «Questo calice è il nuovo patto
        nel mio sangue; fate questo, ogni volta che ne berrete, in memoria di me.
        <sup>26 </sup> Poiché ogni volta che mangiate questo pane e bevete da
        questo calice, voi annunciate la morte del Signore, finché egli venga».<br>
        <sup>27 </sup> Perciò, chiunque mangerà il pane o berrà dal calice del
        Signore indegnamente sarà colpevole verso il corpo e il sangue del
        Signore. <sup>28 </sup> Ora ciascuno esamini se stesso, e così mangi del
        pane e beva dal calice; <sup>29 </sup> poiché chi mangia e beve
        [indegnamente], mangia e beve un giudizio contro se stesso, se non
        discerne il corpo [del Signore].<br>
        <sup>30 </sup> Per questo motivo molti fra voi sono infermi e malati, e
        parecchi muoiono. <sup>31 </sup> Ora, se esaminassimo noi stessi non
        saremmo giudicati; <sup>32 </sup> ma quando siamo giudicati siamo
        corretti dal Signore, per non essere condannati con il mondo. <sup>33 </sup>
        Dunque, fratelli miei, quando vi riunite per mangiare, aspettatevi gli uni
        gli altri. <sup>34 </sup> Se qualcuno ha fame, mangi a casa, perché non
        vi riuniate per attirare su di voi un giudizio. Quanto alle altre cose, le
        regolerò quando verrò.
    </p>

    <h3 class="h3">Varietà dei doni spirituali</h3>

    <p class="p">
        <span class="color_of_chapter">12 </span><sup>1 </sup> Circa i doni spirituali, fratelli, non voglio che siate
        nell'ignoranza. <sup>2 </sup> Voi sapete che quando eravate pagani
        eravate trascinati dietro agli idoli muti, secondo come vi si conduceva. <sup>
            3
        </sup> Perciò vi faccio sapere che nessuno, parlando per lo Spirito di
        Dio, dice: «Gesù è anatema!» e nessuno può dire: «Gesù è il Signore!» se
        non per lo Spirito Santo.<br>
        <sup>4 </sup> Ora vi è diversità di doni, ma vi è un medesimo Spirito. <sup>
            5
        </sup> Vi è diversità di ministeri, ma non vi è che un medesimo Signore. <sup>
            6
        </sup> Vi è varietà di operazioni, ma non vi è che un medesimo Dio, il
        quale opera tutte le cose in tutti.<br>
        <sup>7 </sup> Ora a ciascuno è data la manifestazione dello Spirito per
        il bene comune. <sup>8 </sup> Infatti a uno è data, mediante lo Spirito,
        parola di sapienza; a un altro, parola di conoscenza, secondo il medesimo
        Spirito; <sup>9 </sup> a un altro, fede, mediante il medesimo Spirito; a
        un altro, doni di guarigione, per mezzo del medesimo Spirito; <sup>10 </sup>
        a un altro, potenza di operare miracoli; a un altro, profezia; a un altro,
        il discernimento degli spiriti; a un altro, diversità di lingue e a un
        altro, l'interpretazione delle lingue; <sup>11 </sup> ma tutte queste
        cose le opera quell'unico e medesimo Spirito, distribuendo i doni a
        ciascuno in particolare come vuole.
    </p>

    <h3 class="h3">La chiesa viene paragonata al corpo umano</h3>

    <p class="p">
        <sup>12 </sup> Poiché, come il corpo è uno e ha molte membra, e tutte le
        membra del corpo, benché siano molte, formano un solo corpo, così è anche
        di Cristo. <sup>13 </sup> Infatti noi tutti siamo stati battezzati in un
        unico Spirito per formare un unico corpo, Giudei e Greci, schiavi e
        liberi; e tutti siamo stati abbeverati di un solo Spirito.<br>
        <sup>14 </sup> Infatti il corpo non si compone di un membro solo, ma di
        molte membra. <sup>15 </sup> Se il piede dicesse: «Siccome io non sono
        mano, non sono del corpo», non per questo non sarebbe del corpo. <sup>
            16
        </sup> Se l'orecchio dicesse: «Siccome io non sono occhio, non sono del
        corpo», non per questo non sarebbe del corpo. <sup>17 </sup> Se tutto il
        corpo fosse occhio, dove sarebbe l'udito? Se tutto fosse udito, dove
        sarebbe l'odorato? <sup>18 </sup> Ma ora Dio ha collocato ciascun membro
        nel corpo, come ha voluto. <sup>19 </sup> Se tutte le membra fossero un
        unico membro, dove sarebbe il corpo? <sup>20 </sup> Ci sono dunque molte
        membra, ma c'è un unico corpo; <sup>21 </sup> l'occhio non può dire alla
        mano: «Non ho bisogno di te»; né il capo può dire ai piedi: «Non ho
        bisogno di voi». <sup>22 </sup> Al contrario, le membra del corpo che
        sembrano essere più deboli sono invece necessarie; <sup>23 </sup> e
        quelle parti del corpo che stimiamo essere le meno onorevoli, le
        circondiamo di maggior onore; le nostre parti indecorose sono trattate con
        maggior decoro, <sup>24 </sup> mentre le parti nostre decorose non ne
        hanno bisogno; ma Dio ha formato il corpo in modo da dare maggior onore
        alla parte che ne mancava, <sup>25 </sup> perché non ci fosse divisione
        nel corpo, ma le membra avessero la medesima cura le une per le altre. <sup>
            26
        </sup> Se un membro soffre, tutte le membra soffrono con lui; se un
        membro è onorato, tutte le membra ne gioiscono con lui.<br>
        <sup>27 </sup> Ora voi siete il corpo di Cristo e membra di esso,
        ciascuno per parte sua. <sup>28 </sup> E Dio ha posto nella chiesa in
        primo luogo degli apostoli, in secondo luogo dei profeti, in terzo luogo
        dei dottori, poi miracoli, poi doni di guarigioni, assistenze, doni di
        governo, diversità di lingue. <sup>29 </sup> Sono forse tutti apostoli?
        Sono forse tutti profeti? Sono forse tutti dottori? Fanno tutti dei
        miracoli? <sup>30 </sup> Tutti hanno forse i doni di guarigioni? Parlano
        tutti in altre lingue? Interpretano tutti?<br>
        <sup>31 </sup> Voi, però, desiderate ardentemente i doni
        maggiori!
    </p>

    <h3 class="h3">L'eccellenza dell'amore</h3>

    <p class="p">
        Ora vi mostrerò una via, che è la via per eccellenza.<br>

        <span class="color_of_chapter">13 </span><sup>1 </sup> Se parlassi le lingue degli uomini e degli angeli, ma non
        avessi amore, sarei un rame risonante o uno squillante cembalo. <sup>2 </sup>
        Se avessi il dono di profezia e conoscessi tutti i misteri e tutta la
        scienza e avessi tutta la fede in modo da spostare i monti, ma non avessi
        amore, non sarei nulla. <sup>3 </sup> Se distribuissi tutti i miei beni
        per nutrire i poveri, se dessi il mio corpo a essere arso, e non avessi
        amore, non mi gioverebbe a niente.<br>
        <sup>4 </sup> L'amore è paziente, è benevolo; l'amore non invidia;
        {l'amore} non si vanta, non si gonfia, <sup>5 </sup> non si comporta in
        modo sconveniente, non cerca il proprio interesse, non s'inasprisce, non
        addebita il male, <sup>6 </sup> non gode dell'ingiustizia, ma gioisce
        con la verità; <sup>7 </sup> soffre ogni cosa, crede ogni cosa, spera
        ogni cosa, sopporta ogni cosa.<br>
        <sup>8 </sup> L'amore non verrà mai meno. Le profezie verranno abolite;
        le lingue cesseranno e la conoscenza verrà abolita, <sup>9 </sup> poiché
        noi conosciamo in parte, e in parte profetizziamo; <sup>10 </sup> ma
        quando la perfezione sarà venuta, [allora] quello che è solo in parte sarà
        abolito. <sup>11 </sup> Quando ero bambino, parlavo da bambino, pensavo
        da bambino, ragionavo da bambino; ma quando sono diventato uomo, ho smesso
        le cose da bambino. <sup>12 </sup> Poiché ora vediamo come in uno
        specchio, in modo oscuro; ma allora vedremo faccia a faccia; ora conosco
        in parte; ma allora conoscerò pienamente, come anche sono stato
        perfettamente conosciuto.<br>
        <sup>13 </sup> Ora dunque queste tre cose durano: fede, speranza, amore;
        ma la più grande di esse è l'amore.
    </p>

    <h3 class="h3">I doni dello Spirito per l'edificazione di tutti i credenti</h3>

    <p class="p">
        <span class="color_of_chapter">14 </span><sup>1 </sup> Ricercate l'amore e desiderate ardentemente i doni
        spirituali, principalmente il dono di profezia.<br>
        <sup>2 </sup> Perché chi parla in altra lingua non parla agli uomini, ma
        a Dio; poiché nessuno lo capisce, ma in spirito dice cose misteriose. <sup>
            3
        </sup> Chi profetizza, invece, parla agli uomini un linguaggio di
        edificazione, di esortazione e di consolazione. <sup>4 </sup> Chi parla
        in altra lingua edifica se stesso; ma chi profetizza edifica la chiesa.<br>
        <sup>5 </sup> Vorrei che tutti parlaste in altre lingue, ma molto più che
        profetizzaste; chi profetizza è superiore a chi parla in altre lingue, a
        meno che egli interpreti perché la chiesa ne riceva edificazione. <sup>
            6
        </sup> Dunque, fratelli, se io venissi a voi parlando in altre lingue, che
        vi servirebbe se la mia parola non vi recasse qualche rivelazione, o
        qualche conoscenza, o qualche profezia, o qualche insegnamento?<br>
        <sup>7 </sup> Perfino le cose inanimate che danno suono, come il flauto o
        la cetra, se non danno suoni distinti come si riconoscerà ciò che si suona
        con il flauto o con la cetra? <sup>8 </sup> E se la tromba dà un suono
        sconosciuto, chi si preparerà alla battaglia? <sup>9 </sup> Così anche
        voi, se con la lingua non proferite un discorso comprensibile come si
        capirà quello che dite? Parlerete al vento.<br>
        <sup>10 </sup> Ci sono nel mondo non so quante specie di linguaggi e
        nessun linguaggio è senza significato. <sup>11 </sup> Se quindi non
        comprendo il significato del linguaggio sarò uno straniero per chi parla,
        e chi parla sarà uno straniero per me. <sup>12 </sup> Così anche voi,
        poiché desiderate i doni dello Spirito, cercate di abbondarne per
        l'edificazione della chiesa.<br>
        <sup>13 </sup> Perciò chi parla in altra lingua preghi di poter
        interpretare; <sup>14 </sup> {poiché,} se prego in altra lingua, prega
        lo spirito mio, ma la mia intelligenza rimane infruttuosa. <sup>15 </sup>
        Che dunque? Pregherò con lo spirito, ma pregherò anche con l'intelligenza;
        salmeggerò con lo spirito, ma salmeggerò anche con l'intelligenza. <sup>
            16
        </sup> Altrimenti, se tu benedici Dio soltanto con lo spirito, colui che
        occupa il posto come semplice uditore come potrà dire «Amen!» alla tua
        preghiera di ringraziamento, visto che non sa quello che tu dici? <sup>
            17
        </sup> Quanto a te, certo, tu fai un bel ringraziamento, ma l'altro non è
        edificato. <sup>18 </sup> Io ringrazio Dio che parlo in altre lingue più
        di tutti voi; <sup>19 </sup> ma nella chiesa preferisco dire cinque
        parole intelligibili per istruire anche gli altri, che dirne diecimila in
        altra lingua.<br>
        <sup>20 </sup> Fratelli, non siate bambini quanto al ragionare; siate pur
        bambini quanto a malizia, ma quanto al ragionare, siate uomini compiuti. <sup>
            21
        </sup> È scritto nella legge:<br>
        «Parlerò a questo popolo per mezzo di persone che parlano altre lingue e
        per mezzo di labbra straniere; e neppure così mi ascolteranno», dice il
        Signore.<br>
        <sup>22 </sup> Quindi le lingue servono di segno non per i credenti, ma
        per i non credenti; la profezia, invece, serve di segno non per i non
        credenti, ma per i credenti. <sup>23 </sup> Quando dunque tutta la
        chiesa si riunisce, se tutti parlano in altre lingue ed entrano degli
        estranei o dei non credenti, non diranno che siete pazzi? <sup>24 </sup>
        Ma se tutti profetizzano ed entra qualche non credente o qualche estraneo,
        egli è convinto da tutti, è scrutato da tutti, <sup>25 </sup> i segreti
        del suo cuore sono svelati; e così, gettandosi giù con la faccia a terra,
        adorerà Dio, proclamando che Dio è veramente fra voi.<br>
        <sup>26 </sup> Che dunque, fratelli? Quando vi riunite, avendo ciascuno
        [di voi] un salmo, o un insegnamento, o una rivelazione, o un parlare in
        altra lingua, o un'interpretazione, si faccia ogni cosa per
        l'edificazione. <sup>27 </sup> Se c'è chi parla in altra lingua, siano
        due o tre al massimo a farlo e a turno, e uno interpreti. <sup>28 </sup>
        Se non vi è chi interpreti, tacciano nell'assemblea e parlino a se stessi
        e a Dio. <sup>29 </sup> Anche i profeti parlino in due o tre e gli altri
        giudichino; <sup>30 </sup> se una rivelazione è data a uno di quelli che
        stanno seduti, il precedente taccia. <sup>31 </sup> Infatti tutti potete
        profetizzare a uno a uno, perché tutti imparino e tutti siano
        incoraggiati. <sup>32 </sup> Gli spiriti dei profeti sono sottoposti ai
        profeti, <sup>33 </sup> perché Dio non è un Dio di confusione, ma di
        pace.<br>
        <sup>34 </sup> Come si fa in tutte le chiese dei santi, le
        [vostre] donne tacciano nelle assemblee, perché non è loro permesso di
        parlare; stiano sottomesse, come dice anche la legge. <sup>35 </sup> Se
        vogliono imparare qualcosa, interroghino i loro mariti a casa; perché è
        vergognoso per una donna parlare in assemblea. <sup>36 </sup> La parola
        di Dio è forse proceduta da voi? O è forse pervenuta a voi soli?<br>
        <sup>37 </sup> Se qualcuno pensa di essere profeta o spirituale,
        riconosca che le cose che io vi scrivo sono comandamenti del Signore. <sup>
            38
        </sup> E se qualcuno lo vuole ignorare, lo ignori.<br>
        <sup>39 </sup> Pertanto, fratelli miei, desiderate il profetizzare e non
        impedite il parlare in altre lingue; <sup>40 </sup> ma ogni cosa sia
        fatta con dignità e con ordine.
    </p>

    <h3 class="h3">La risurrezione di Cristo</h3>

    <p class="p">
        <span class="color_of_chapter">15 </span><sup>1 </sup> Vi ricordo, fratelli, il vangelo che vi ho annunciato, che
        voi avete anche ricevuto, nel quale state anche saldi, <sup>2 </sup>
        mediante il quale siete salvati, purché lo riteniate quale ve l'ho
        annunciato; a meno che non abbiate creduto invano.<br>
        <sup>3 </sup> Poiché vi ho prima di tutto trasmesso, come l'ho ricevuto
        anch'io, che Cristo morì per i nostri peccati, secondo le Scritture; <sup>
            4
        </sup> che fu seppellito; che è stato risuscitato il terzo giorno, secondo
        le Scritture; <sup>5 </sup> che apparve a Cefa, poi ai dodici. <sup>6 </sup>
        Poi apparve a più di cinquecento fratelli in una volta, dei quali la
        maggior parte rimane ancora in vita e alcuni sono morti. <sup>7 </sup>
        Poi apparve a Giacomo, poi a tutti gli apostoli; <sup>8 </sup> e, ultimo
        di tutti, apparve anche a me, come all'aborto; <sup>9 </sup> perché io
        sono il minimo degli apostoli e non sono degno di essere chiamato
        apostolo, perché ho perseguitato la chiesa di Dio. <sup>10 </sup> Ma per
        la grazia di Dio io sono quello che sono; e la grazia sua verso di me non
        è stata vana; anzi, ho faticato più di tutti loro; non io però, ma la
        grazia di Dio che è con me. <sup>11 </sup> Sia dunque io o siano loro,
        così noi predichiamo, e così voi avete creduto.
    </p>

    <h3 class="h3">La risurrezione dai morti</h3>

    <p class="p">
        <sup>12 </sup> Ora se si predica che Cristo è stato risuscitato dai
        morti, come mai alcuni tra voi dicono che non c'è risurrezione dei morti?
        <sup>13 </sup> Ma se non vi è risurrezione dei morti, neppure Cristo è
        stato risuscitato; <sup>14 </sup> e se Cristo non è stato risuscitato,
        vana dunque è la nostra predicazione e vana pure è la vostra fede. <sup>
            15
        </sup> Noi siamo anche trovati falsi testimoni di Dio, poiché abbiamo
        testimoniato di Dio che egli ha risuscitato il Cristo; il quale egli non
        ha risuscitato, se è vero che i morti non risuscitano. <sup>16 </sup>
        Difatti, se i morti non risuscitano, neppure Cristo è stato risuscitato; <sup>
            17
        </sup> e se Cristo non è stato risuscitato, vana è la vostra fede; voi
        siete ancora nei vostri peccati. <sup>18 </sup> Anche quelli che sono
        morti in Cristo sono dunque periti. <sup>19 </sup> Se abbiamo sperato in
        Cristo per questa vita soltanto, noi siamo i più miseri fra tutti gli
        uomini.<br>
        <sup>20 </sup> Ma ora Cristo è stato risuscitato dai morti, primizia di
        quelli che sono morti. <sup>21 </sup> Infatti, poiché per mezzo di un
        uomo è venuta la morte, così anche per mezzo di un uomo è venuta la
        risurrezione dei morti. <sup>22 </sup> Poiché, come tutti muoiono in
        Adamo, così anche in Cristo saranno tutti vivificati; <sup>23 </sup> ma
        ciascuno al suo turno: Cristo, la primizia; poi quelli che sono di Cristo,
        alla sua venuta; <sup>24 </sup> poi verrà la fine, quando consegnerà il
        regno nelle mani di Dio Padre, dopo che avrà ridotto al nulla ogni
        principato, ogni potestà e ogni potenza. <sup>25 </sup> Poiché bisogna
        che egli regni finché abbia messo tutti i suoi nemici sotto i suoi piedi.
        <sup>26 </sup> L'ultimo nemico che sarà distrutto sarà la morte. <sup>
            27
        </sup> Difatti, Dio ha posto ogni cosa sotto i suoi piedi; ma quando dice
        che ogni cosa gli è sottoposta, è chiaro che colui che gli ha sottoposto
        ogni cosa ne è eccettuato. <sup>28 </sup> Quando ogni cosa gli sarà
        stata sottoposta, allora anche il Figlio stesso sarà sottoposto a colui
        che gli ha sottoposto ogni cosa, affinché Dio sia tutto in tutti.<br>
        <sup>29 </sup> Altrimenti che faranno quelli che sono battezzati per i
        morti? Se i morti non risuscitano affatto, perché dunque sono battezzati
        per loro? <sup>30 </sup> E perché anche noi siamo ogni momento in
        pericolo? <sup>31 </sup> Ogni giorno sono esposto alla morte; sì,
        fratelli, com'è vero che siete il mio vanto in Cristo Gesù, nostro
        Signore. <sup>32 </sup> Se soltanto per fini umani ho lottato con le
        belve a Efeso, che utile ne ho? Se i morti non risuscitano, «mangiamo e
        beviamo, perché domani morremo».<br>
        <sup>33 </sup> Non v'ingannate: «Le cattive compagnie corrompono i buoni
        costumi». <sup>34 </sup> Ridiventate sobri per davvero e non peccate;
        perché alcuni non hanno conoscenza di Dio; lo dico a vostra vergogna.<br>
        <sup>35 </sup> Ma qualcuno dirà: «Come risuscitano i morti? E con quale
        corpo ritornano?» <sup>36 </sup> Insensato, quello che tu semini non è
        vivificato se prima non muore; <sup>37 </sup> e quanto a ciò che tu
        semini, non semini il corpo che deve nascere, ma un granello nudo, di
        frumento per esempio, o di qualche altro seme; <sup>38 </sup> e Dio gli
        dà un corpo come lo ha stabilito; a ogni seme, il proprio corpo.<br>
        <sup>39 </sup> Non ogni carne è uguale; ma altra è la carne degli uomini,
        altra la carne delle bestie, altra quella degli uccelli, altra quella dei
        pesci. <sup>40 </sup> Ci sono anche dei corpi celesti e dei corpi
        terrestri; ma altro è lo splendore dei celesti e altro quello dei
        terrestri. <sup>41 </sup> Altro è lo splendore del sole, altro lo
        splendore della luna e altro lo splendore delle stelle; perché un astro è
        differente dall'altro in splendore.<br>
        <sup>42 </sup> Così è pure della risurrezione dei morti. Il
        corpo è seminato corruttibile e risuscita incorruttibile; <sup>43 </sup>
        è seminato ignobile e risuscita glorioso; è seminato debole e risuscita
        potente; <sup>44 </sup> è seminato corpo naturale e risuscita corpo
        spirituale. Se c'è un corpo naturale, c'è anche un corpo spirituale. <sup>
            45
        </sup> Così anche sta scritto: «Il primo uomo, Adamo, divenne anima
        vivente»; l'ultimo Adamo è spirito vivificante. <sup>46 </sup> Però ciò
        che è spirituale non viene prima; ma prima, ciò che è naturale, poi viene
        ciò che è spirituale. <sup>47 </sup> Il primo uomo, tratto dalla terra,
        è terrestre; il secondo uomo [, il Signore,] è dal cielo. <sup>48 </sup>
        Qual è il terrestre, tali sono anche i terrestri; e quale è il celeste,
        tali saranno anche i celesti. <sup>49 </sup> E come abbiamo portato
        l'immagine del terrestre, così porteremo anche l'immagine del celeste.<br>
        <sup>50 </sup> Ora io dico questo, fratelli, che carne e sangue non
        possono ereditare il regno di Dio; né i corpi che si decompongono possono
        ereditare l'incorruttibilità.<br>
        <sup>51 </sup> Ecco, io vi dico un mistero: non tutti morremo, ma tutti
        saremo trasformati, <sup>52 </sup> in un momento, in un batter d'occhio,
        al suono dell'ultima tromba. Perché la tromba squillerà, e i morti
        risusciteranno incorruttibili, e noi saremo trasformati. <sup>53 </sup>
        Infatti bisogna che questo corruttibile rivesta incorruttibilità e che
        questo mortale rivesta immortalità.<br>
        <sup>54 </sup> Quando poi questo corruttibile avrà rivestito
        incorruttibilità e questo mortale avrà rivestito immortalità, allora sarà
        adempiuta la parola che è scritta:<br>
        «La morte è stata sommersa nella vittoria».<br>
        <sup>55 </sup> «O morte, dov'è la tua vittoria? O morte, dov'è il tuo
        dardo?»<br>
        <sup>56 </sup> Ora il dardo della morte è il peccato, e la forza del
        peccato è la legge; <sup>57 </sup> ma ringraziato sia Dio, che ci dà la
        vittoria per mezzo del nostro Signore Gesù Cristo.<br>
        <sup>58 </sup> Perciò, fratelli miei carissimi, state saldi,
        incrollabili, sempre abbondanti nell'opera del Signore, sapendo che la
        vostra fatica non è vana nel Signore.
    </p>

    <h3 class="h3">Istruzioni per la colletta; esortazioni varie; saluti</h3>

    <p class="p">
        <span class="color_of_chapter">16 </span><sup>1 </sup> Quanto poi alla colletta per i santi, come ho ordinato
        alle chiese di Galazia, così fate anche voi. <sup>2 </sup> Ogni primo
        giorno della settimana ciascuno di voi, a casa, metta da parte quello che
        potrà secondo la prosperità concessagli, affinché, quando verrò, non ci
        siano più collette da fare. <sup>3 </sup> E le persone che avrete
        scelte, quando sarò giunto, io le manderò con delle lettere a portare la
        vostra liberalità a Gerusalemme; <sup>4 </sup> e se converrà che ci vada
        anch'io, essi verranno con me.<br>
        <sup>5 </sup> Io verrò da voi quando sarò passato per la Macedonia,
        poiché passerò per la Macedonia; <sup>6 </sup> ma da voi forse mi
        fermerò alquanto, o ci trascorrerò addirittura l'inverno, affinché voi mi
        facciate proseguire per dove mi recherò. <sup>7 </sup> Perché questa
        volta non voglio vedervi di passaggio; anzi, spero di fermarmi qualche
        tempo da voi, se il Signore lo permette. <sup>8 </sup> Rimarrò a Efeso
        fino alla Pentecoste, <sup>9 </sup> perché qui una larga porta mi si è
        aperta a un lavoro efficace, e vi sono molti avversari.<br>
        <sup>10 </sup> Ora se viene Timoteo, guardate che stia fra voi senza
        timore, perché lavora nell'opera del Signore come faccio anch'io. <sup>
            11
        </sup> Nessuno dunque lo disprezzi; ma fatelo proseguire in pace, perché
        venga da me; poiché io lo aspetto con i fratelli.<br>
        <sup>12 </sup> Quanto al fratello Apollo, io l'ho molto esortato a
        recarsi da voi con i fratelli; ma egli non ha alcuna intenzione di farlo
        adesso; verrà però quando ne avrà l'opportunità.<br>
        <sup>13 </sup> Vegliate, state fermi nella fede, comportatevi virilmente,
        fortificatevi. <sup>14 </sup> Tra voi si faccia ogni cosa con amore.<br>
        <sup>15 </sup> Ora, fratelli, voi conoscete la famiglia di Stefana,
        sapete che è la primizia dell'Acaia e che si è dedicata al servizio dei
        santi; <sup>16 </sup> vi esorto a sottomettervi anche voi a tali persone
        e a chiunque lavora e fatica nell'opera comune.<br>
        <sup>17 </sup> Mi rallegro della venuta di Stefana, di Fortunato e di
        Acaico, perché hanno riempito il vuoto prodotto dalla vostra assenza; <sup>
            18
        </sup> poiché hanno dato sollievo allo spirito mio e al vostro; sappiate
        dunque apprezzare tali persone.<br>
        <sup>19 </sup> Le chiese dell'Asia vi salutano. Aquila e Prisca, con la
        chiesa che è in casa loro, vi salutano molto nel Signore. <sup>20 </sup>
        Tutti i fratelli vi salutano. Salutatevi gli uni gli altri con un santo
        bacio.<br>
        <sup>21 </sup> Il saluto è di mia propria mano: di me, Paolo.<br>
        <sup>22 </sup> Se qualcuno non ama il Signore [Gesù Cristo], sia anatema.
        Marana tha. <sup>23 </sup> La grazia del Signore Gesù [Cristo] sia con
        voi. <sup>24 </sup> Il mio amore è con tutti voi in Cristo Gesù. [Amen.]
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_46_1_Corinzi" title="link per NR06_46_1_Corinzi" target="_blank">... link ad appunti e approfondimenti ...</a> </div>

</footer>

</html>
