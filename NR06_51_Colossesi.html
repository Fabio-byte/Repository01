<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_51_Colossesi</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Lettera ai Colossesi</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_51_Colossesi" title="link per NR06_51_Colossesi" target="_blank">... link ad appunti e approfondimenti ...</a> </div>

    <p class="presentation">
        Lettera ai Colossesi<br>
        Scritta dall'apostolo Paolo mentre era in prigione (e quindi databile con
        ogni probabilità tra il 60 e il 62 d.C. a Roma), la Lettera ai Colossesi
        sembra essere stata scritta per confutare degli insegnamenti errati. Essa
        pone l'accento in modo particolare sulla persona di Cristo e sull'opera di
        salvezza che egli ha compiuto.
    </p>

    <h3 class="h3">Indirizzo e saluti</h3>

    <p class="p">
        <span class="color_of_chapter">1 </span><sup>1 </sup> Paolo, apostolo di Cristo Gesù per volontà di Dio, e il
        fratello Timoteo <sup>2 </sup> ai santi e fedeli fratelli in Cristo che
        sono in Colosse: grazia a voi e pace da Dio, nostro Padre [e dal Signore
        Gesù Cristo].
    </p>

    <h3 class="h3">Rendimento di grazie e preghiera di Paolo</h3>

    <p class="p">
        <sup>3 </sup> Noi ringraziamo Dio, Padre del nostro Signore Gesù Cristo,
        pregando sempre per voi, <sup>4 </sup> perché abbiamo sentito parlare
        della vostra fede in Cristo Gesù e dell'amore che avete per tutti i santi,
        <sup>5 </sup> a causa della speranza che vi è riservata nei cieli, della
        quale avete già sentito parlare mediante la predicazione della verità del
        vangelo. <sup>6 </sup> Esso è in mezzo a voi, e nel mondo intero porta
        frutto e cresce, come avviene anche tra di voi dal giorno che ascoltaste e
        conosceste la grazia di Dio in verità, <sup>7 </sup> secondo quello che
        avete imparato da Epafra, il nostro caro compagno di servizio, che è
        fedele ministro di Cristo per voi. <sup>8 </sup> Egli ci ha anche fatto
        conoscere il vostro amore nello Spirito.<br>
        <sup>9 </sup> Perciò anche noi, dal giorno che abbiamo saputo questo, non
        cessiamo di pregare per voi e di domandare che siate ricolmi della
        profonda conoscenza della volontà di Dio con ogni sapienza e intelligenza
        spirituale, <sup>10 </sup> perché camminiate in modo degno del Signore
        per piacergli in ogni cosa, portando frutto in ogni opera buona e
        crescendo nella conoscenza di Dio; <sup>11 </sup> fortificati in ogni
        cosa dalla sua gloriosa potenza, per essere sempre pazienti e
        perseveranti; <sup>12 </sup> ringraziando con gioia il Padre che vi ha
        messi in grado di partecipare alla sorte dei santi nella luce.
    </p>

    <h3 class="h3">Il primato di Cristo</h3>

    <p class="p">
        <sup>13 </sup> Dio ci ha liberati dal potere delle tenebre e ci ha
        trasportati nel regno del suo amato Figlio. <sup>14 </sup> In lui
        abbiamo la redenzione [per mezzo del suo sangue], il perdono dei peccati.
        <sup>15 </sup> Egli è l'immagine del Dio invisibile, il primogenito di
        ogni creatura; <sup>16 </sup> poiché in lui sono state create tutte le
        cose che sono nei cieli e sulla terra, le visibili e le invisibili: troni,
        signorie, principati, potestà; tutte le cose sono state create per mezzo
        di lui e in vista di lui. <sup>17 </sup> Egli è prima di ogni cosa e
        tutte le cose sussistono in lui. <sup>18 </sup> Egli è il capo del
        corpo, cioè della chiesa; egli che è il principio, il primogenito dai
        morti, affinché in ogni cosa abbia il primato. <sup>19 </sup> Poiché al
        Padre piacque di far abitare in lui tutta la pienezza <sup>20 </sup> e
        di riconciliare con sé tutte le cose per mezzo di lui, avendo fatto la
        pace mediante il sangue della sua croce; per mezzo di lui, dico, tanto le
        cose che sono sulla terra, quanto quelle che sono nei cieli.<br>
        <sup>21 </sup> Anche voi, che un tempo eravate estranei e nemici a causa
        dei vostri pensieri e delle vostre opere malvagie, <sup>22 </sup> ora
        egli vi ha riconciliati nel corpo della sua carne, per mezzo della sua
        morte, per farvi comparire davanti a sé santi, senza difetto e
        irreprensibili, <sup>23 </sup> se appunto perseverate nella fede,
        fondati e saldi e senza lasciarvi smuovere dalla speranza del vangelo che
        avete ascoltato, il quale è stato predicato a ogni creatura sotto il cielo
        e di cui io, Paolo, sono diventato servitore.
    </p>

    <h3 class="h3">Il combattimento dell'apostolo</h3>

    <p class="p">
        <sup>24 </sup> Ora sono lieto di soffrire per voi; e quel che manca alle
        afflizioni di Cristo lo compio nella mia carne a favore del suo corpo che
        è la chiesa. <sup>25 </sup> Di questa io sono diventato servitore,
        secondo l'incarico che Dio mi ha dato per voi di annunciare nella sua
        totalità la parola di Dio, <sup>26 </sup> cioè, il mistero che è stato
        nascosto per tutti i secoli e per tutte le generazioni, ma che ora è stato
        manifestato ai suoi santi. <sup>27 </sup> Dio ha voluto far loro
        conoscere quale sia la ricchezza della gloria di questo mistero fra gli
        stranieri, cioè Cristo in voi, la speranza della gloria, <sup>28 </sup>
        che noi proclamiamo, esortando ciascun uomo e ciascun uomo istruendo in
        ogni sapienza, affinché presentiamo ogni uomo perfetto in Cristo [Gesù]. <sup>
            29
        </sup> A questo fine mi affatico, combattendo con la sua forza, che
        agisce in me con potenza.
    </p>

    <p class="p">
        <span class="color_of_chapter">2 </span><sup>1 </sup> Desidero infatti che sappiate quale arduo combattimento
        sostengo per voi, per quelli di Laodicea e per tutti quelli che non mi
        hanno mai visto di persona, <sup>2 </sup> affinché i loro cuori siano
        incoraggiati e, uniti mediante l'amore, siano dotati di tutta la ricchezza
        della piena intelligenza per conoscere a fondo il mistero di Dio, cioè
        Cristo, <sup>3 </sup> nel quale tutti i tesori della sapienza e della
        conoscenza sono nascosti.
    </p>

    <h3 class="h3">Avvertimento contro le false dottrine</h3>

    <p class="p">
        <sup>4 </sup> Dico questo affinché nessuno vi inganni con parole
        seducenti; <sup>5 </sup> perché, sebbene sia assente di persona, sono
        però con voi spiritualmente, e mi rallegro vedendo il vostro ordine e la
        fermezza della vostra fede in Cristo.<br>
        <sup>6 </sup> Come dunque avete ricevuto Cristo Gesù, il Signore, così
        camminate in lui; <sup>7 </sup> radicati ed edificati in lui, saldi
        nella fede, come vi è stata insegnata, e abbondando nel ringraziamento.<br>
        <sup>8 </sup> Guardate che nessuno faccia di voi sua preda con la
        filosofia e con vani raggiri secondo la tradizione degli uomini e gli
        elementi del mondo e non secondo Cristo; <sup>9 </sup> perché in lui
        abita corporalmente tutta la pienezza della Deità; <sup>10 </sup> e voi
        avete tutto pienamente in lui, che è il capo di ogni principato e di ogni
        potestà; <sup>11 </sup> in lui siete anche stati circoncisi di una
        circoncisione non fatta da mano d'uomo, ma della circoncisione di Cristo,
        che consiste nello spogliamento del corpo [dei peccati] della carne, <sup>
            12
        </sup> essendo stati con lui sepolti nel battesimo, nel quale siete
        anche stati risuscitati con lui mediante la fede nella potenza di Dio che
        lo ha risuscitato dai morti. <sup>13 </sup> Voi, che eravate morti nei
        peccati e nella incirconcisione della vostra carne, voi, dico, Dio ha
        vivificati con lui, perdonandoci tutti i peccati, <sup>14 </sup> avendo
        cancellato il documento a noi ostile, i cui comandamenti ci condannavano,
        e l'ha tolto di mezzo, inchiodandolo sulla croce; <sup>15 </sup> e
        avendo spogliato i principati e le potestà, ne ha fatto un pubblico
        spettacolo, trionfando su di loro per mezzo della croce.<br>
        <sup>16 </sup> Nessuno dunque vi giudichi quanto al mangiare o al bere, o
        rispetto a feste, a noviluni, a sabati, <sup>17 </sup> che sono l'ombra
        di cose che dovevano avvenire; ma il corpo è di Cristo. <sup>18 </sup>
        Nessuno vi derubi a suo piacere del vostro premio, con un pretesto di
        umiltà e di culto degli angeli, affidandosi alle proprie visioni, gonfio
        di vanità nella sua mente carnale, <sup>19 </sup> senza attenersi al
        Capo, da cui tutto il corpo, ben fornito e congiunto insieme mediante le
        giunture e i legamenti, progredisce nella crescita voluta da Dio.<br>
        <sup>20 </sup> Se siete morti con Cristo agli elementi del mondo, perché,
        come se viveste nel mondo, vi lasciate imporre dei precetti quali: <sup>
            21
        </sup> «Non toccare, non assaggiare, non maneggiare» <sup>22 </sup>
        (tutte cose destinate a scomparire con l'uso), secondo i comandamenti e le
        dottrine degli uomini? <sup>23 </sup> Quelle cose hanno, è vero, una
        reputazione di sapienza per quel tanto che è in esse di culto volontario,
        di umiltà e di austerità nel trattare il corpo, ma non hanno alcun valore;
        servono solo a soddisfare la carne.
    </p>

    <h3 class="h3">La vita nuova in Cristo</h3>

    <p class="p">
        <span class="color_of_chapter">3 </span><sup>1 </sup> Se dunque siete stati risuscitati con Cristo, cercate le
        cose di lassù, dove Cristo è seduto alla destra di Dio. <sup>2 </sup>
        Aspirate alle cose di lassù, non a quelle che sono sulla terra; <sup>3 </sup>
        poiché voi moriste e la vostra vita è nascosta con Cristo in Dio. <sup>
            4
        </sup> Quando Cristo, la vita vostra, sarà manifestato, allora anche voi
        sarete con lui manifestati in gloria.<br>
        <sup>5 </sup> Fate dunque morire ciò che in voi è terreno: fornicazione,
        impurità, passioni, desideri cattivi e la cupidigia che è idolatria. <sup>
            6
        </sup> Per queste cose viene l'ira di Dio {sugli uomini ribelli}. <sup>
            7
        </sup> E così camminaste un tempo anche voi, quando vivevate in esse. <sup>
            8
        </sup> Ora invece deponete anche voi tutte queste cose: ira, collera,
        malignità, calunnia; e non vi escano di bocca parole oscene.<br>
        <sup>9 </sup> Non mentite gli uni agli altri, perché vi siete spogliati
        dell'uomo vecchio con le sue opere <sup>10 </sup> e vi siete rivestiti
        del nuovo, che si va rinnovando in conoscenza a immagine di colui che l'ha
        creato. <sup>11 </sup> Qui non c'è Greco o Giudeo, circoncisione o
        incirconcisione, barbaro, Scita, schiavo, libero, ma Cristo è tutto e in
        tutti.<br>
        <sup>12 </sup> Vestitevi, dunque, come eletti di Dio, santi e amati, di
        sentimenti di misericordia, di benevolenza, di umiltà, di mansuetudine, di
        pazienza. <sup>13 </sup> Sopportatevi gli uni gli altri e perdonatevi a
        vicenda, se uno ha di che dolersi di un altro. Come il Signore vi ha
        perdonati, così fate anche voi. <sup>14 </sup> Al di sopra di tutte
        queste cose vestitevi dell'amore che è il vincolo della perfezione. <sup>
            15
        </sup> E la pace di Cristo, alla quale siete stati chiamati per essere
        un solo corpo, regni nei vostri cuori; e siate riconoscenti.<br>
        <sup>16 </sup> La parola di Cristo abiti in voi abbondantemente,
        ammaestrandovi ed esortandovi gli uni gli altri con ogni sapienza,
        cantando di cuore a Dio, sotto l'impulso della grazia, salmi, inni e
        cantici spirituali. <sup>17 </sup> Qualunque cosa facciate, in parole o
        in opere, fate ogni cosa nel nome del Signore Gesù, ringraziando Dio Padre
        per mezzo di lui.
    </p>

    <h3 class="h3">Doveri cristiani nella vita nuova</h3>

    <p class="p">
        <sup>18 </sup> Mogli, siate sottomesse ai vostri [propri] mariti, come si
        conviene nel Signore.<br>
        <sup>19 </sup> Mariti, amate le vostre mogli, e non v'inasprite contro di
        loro.<br>
        <sup>20 </sup> Figli, ubbidite ai vostri genitori in ogni cosa, poiché
        questo è gradito al Signore.<br>
        <sup>21 </sup> Padri, non irritate i vostri figli, affinché non si
        scoraggino.<br>
        <sup>22 </sup> Servi, ubbidite in ogni cosa ai vostri padroni secondo la
        carne; non servendoli soltanto quando vi vedono, come per piacere agli
        uomini, ma con semplicità di cuore, temendo il Signore. <sup>23 </sup>
        Qualunque cosa facciate, fatela di buon animo, come per il Signore e non
        per gli uomini, <sup>24 </sup> sapendo che dal Signore riceverete per
        ricompensa l'eredità. Servite Cristo, il Signore! <sup>25 </sup> Infatti
        chi agisce ingiustamente riceverà la retribuzione del torto che avrà
        fatto, senza che vi siano favoritismi.<br>

        <span class="color_of_chapter">4 </span><sup>1 </sup> Padroni, date ai vostri servi ciò che è giusto ed equo,
        sapendo che anche voi avete un padrone nel cielo.
    </p>

    <h3 class="h3">Raccomandazioni particolari e saluti</h3>

    <p class="p">
        <sup>2 </sup> Perseverate nella preghiera, vegliando in essa con
        rendimento di grazie. <sup>3 </sup> Pregate nello stesso tempo anche per
        noi, affinché Dio ci apra una porta per la parola, perché possiamo
        annunciare il mistero di Cristo, a motivo del quale mi trovo prigioniero,
        <sup>4 </sup> e che io lo faccia conoscere, parlandone come devo.<br>
        <sup>5 </sup> Comportatevi con saggezza verso quelli di fuori,
        recuperando il tempo. <sup>6 </sup> Il vostro parlare sia sempre con
        grazia, condito con sale, per sapere come dovete rispondere a ciascuno.<br>
        <sup>7 </sup> Tutto ciò che mi riguarda ve lo farà sapere Tichico, il
        caro fratello e fedele servitore, mio compagno di servizio nel Signore. <sup>
            8
        </sup> Ve l'ho mandato appunto perché conosciate la nostra situazione ed
        egli consoli i vostri cuori; <sup>9 </sup> e con lui ho mandato il
        fedele e caro fratello Onesimo, che è dei vostri. Essi vi faranno sapere
        tutto ciò che accade qui.<br>
        <sup>10 </sup> Vi salutano Aristarco, mio compagno di prigionia, Marco,
        il cugino di Barnaba (a proposito del quale avete ricevuto istruzioni; se
        viene da voi, accoglietelo), <sup>11 </sup> e Gesù, detto Giusto. Questi
        provengono dai circoncisi, e sono gli unici che collaborano con me per il
        regno di Dio, e che mi sono stati di conforto. <sup>12 </sup> Vi saluta
        Epafra, che è dei vostri ed è servo di Cristo Gesù. Egli lotta sempre per
        voi nelle sue preghiere perché stiate saldi, come uomini compiuti,
        completamente disposti a fare la volontà di Dio. <sup>13 </sup> Infatti
        gli rendo testimonianza che si dà molta pena per voi, per quelli di
        Laodicea e per quelli di Ierapoli. <sup>14 </sup> Vi salutano Luca, il
        caro medico, e Dema.<br>
        <sup>15 </sup> Salutate i fratelli che sono a Laodicea, Ninfa e la chiesa
        che è in casa sua.<br>
        <sup>16 </sup> Quando questa lettera sarà stata letta da voi, fate che
        sia letta anche nella chiesa dei Laodicesi, e leggete anche voi quella che
        vi sarà mandata da Laodicea. <sup>17 </sup> Dite ad Archippo: «Bada al
        servizio che hai ricevuto nel Signore, per compierlo bene».<br>
        <sup>18 </sup> Il saluto è di mia propria mano, di me, Paolo. Ricordatevi
        delle mie catene. La grazia sia con voi. [Amen.]
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_51_Colossesi" title="link per NR06_51_Colossesi" target="_blank">... link ad appunti e approfondimenti ...</a> </div>

</footer>

</html>
