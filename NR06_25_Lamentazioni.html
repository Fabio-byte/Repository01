<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_25_Lamentazioni</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Lamentazioni</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_25_Lamentazioni" title="link per NR06_25_Lamentazioni" target="_blank">... link ad appunti e approfondimenti ...</a> </div>

    <p class="presentation">
        Lamentazioni<br>
        Il libro delle Lamentazioni è attribuito a Geremia dalla tradizione
        giudaica e dalla versione greca dei Settanta. Esso è composto da cinque
        lamentazioni, o elegie, che evocano la caduta di Gerusalemme e la
        distruzione del tempio, avvenuta per mano dei Babilonesi nel 587-586 a.C.,
        e la deportazione di gran parte del popolo di Giuda. Il libro viene letto
        durante il digiuno che commemora la distruzione del tempio.
    </p>

    <h3 class="h3">Lamento del profeta su Gerusalemme</h3>

    <p class="p">
        <span class="color_of_chapter">1 </span><sup>1 </sup> Come siede solitaria la città una volta tanto popolosa! È
        diventata simile a una vedova, lei che era grande fra le nazioni; è stata
        ridotta tributaria, lei che era principessa fra le province!<br>
        <sup>2 </sup> Essa piange, piange durante la notte, le lacrime le rigano
        le guance; fra tutti i suoi amanti non ha chi la consoli. Tutti i suoi
        amici l'hanno tradita, le sono diventati nemici.<br>
        <sup>3 </sup> Giuda è in esilio, vittima di oppressione e di
        dura schiavitù; abita fra le nazioni, ma non trova riposo. Tutti i suoi
        persecutori l'hanno raggiunto mentre si trovava nell'angoscia.<br>
        <sup>4 </sup> Le vie di Sion sono in lutto, perché nessuno viene più alle
        solenni convocazioni; tutte le sue porte sono deserte, i suoi sacerdoti
        sospirano, le sue vergini sono addolorate ed essa stessa è piena
        d'amarezza.<br>
        <sup>5 </sup> I suoi avversari hanno preso il sopravvento, i suoi nemici
        prosperano, poiché il Signore l'ha afflitta per i suoi innumerevoli
        peccati; i suoi bambini sono andati in schiavitù, davanti al nemico.<br>
        <sup>6 </sup> Dalla figlia di Sion se n'è andato tutto il suo splendore;
        i suoi capi sono diventati come cervi che non trovano pascolo e se ne
        vanno spossati davanti a colui che li insegue.<br>
        <sup>7 </sup> Nei giorni della sua afflizione, della sua vita raminga,
        Gerusalemme si ricorda di tutti i beni preziosi che possedeva fin dai
        giorni antichi; ora che il suo popolo è caduto in mano all'avversario e
        nessuno la soccorre, i suoi nemici la guardano e ridono del suo misero
        stato.<br>
        <sup>8 </sup> Gerusalemme ha gravemente peccato; perciò è divenuta come
        una cosa impura. Tutti quelli che la onoravano la disprezzano, perché
        hanno visto la sua nudità; lei stessa sospira e volta la faccia.<br>
        <sup>9 </sup> La sua sozzura era nelle pieghe della sua veste, lei non
        pensava alla sua fine; perciò è caduta in modo sorprendente e nessuno la
        consola. «O Signore, vedi la mia afflizione, perché il nemico trionfa!»<br>
        <sup>10 </sup> L'avversario ha steso la mano su quanto lei aveva di più
        caro; infatti ha visto i pagani entrare nel suo santuario, quei pagani
        riguardo ai quali tu avevi comandato che non entrassero nella tua
        assemblea.<br>
        <sup>11 </sup> Tutto il suo popolo sospira, cerca pane; dà le cose sue
        più preziose in cambio di cibo, per poter sopravvivere. «Guarda, Signore,
        vedi in che misero stato sono ridotta!<br>
        <sup>12 </sup> Nulla di simile vi accada, o voi che passate di qui!
        Osservate, guardate se c'è dolore simile al dolore che mi tormenta, e con
        il quale il Signore mi ha colpita nel giorno della sua ardente ira.<br>
        <sup>13 </sup> Egli dall'alto ha scagliato un fuoco, l'ha fatto
        discendere nelle mie ossa; ha teso una rete ai miei piedi, mi ha
        rovesciata a terra, mi ha gettata nella desolazione, in un languore senza
        fine.<br>
        <sup>14 </sup> La sua mano ha legato il giogo dei miei peccati, che
        s'intrecciano, gravano sul mio collo; egli ha stroncato la mia forza. Il
        Signore mi ha dato in mani alle quali non posso resistere.<br>
        <sup>15 </sup> Il Signore ha abbattuto dentro le mura tutti i miei prodi,
        ha raccolto contro di me una grande moltitudine per schiacciare i miei
        giovani; il Signore ha calcato, come in un tino, la vergine figlia di
        Giuda.<br>
        <sup>16 </sup> Per questo io piango; i miei occhi, i miei occhi si
        sciolgono in lacrime, perché da me è lontano il consolatore che può
        ravvivare la mia vita. I miei figli sono desolati, perché il nemico ha
        trionfato».<br>
        <sup>17 </sup> Sion stende le mani, ma non c'è nessuno che la consoli; il
        Signore ha comandato ai nemici di Giacobbe di circondarlo da tutte le
        parti. Gerusalemme è, in mezzo a loro, come una cosa impura.<br>
        <sup>18 </sup> «Il Signore è giusto, poiché io mi sono ribellata alla sua
        parola. Ascoltate, o popoli tutti, e vedete il mio dolore! Le mie vergini
        e i miei giovani sono stati portati in schiavitù.<br>
        <sup>19 </sup> Io ho chiamato i miei amanti, ma essi mi hanno ingannata;
        i miei sacerdoti e i miei anziani nella città hanno esalato l'ultimo
        respiro mentre cercavano cibo per poter sopravvivere.<br>
        <sup>20 </sup> Guarda, Signore, come sono angosciata! Le mie viscere si
        commuovono, il cuore mi si sconvolge in seno, perché la mia ribellione è
        stata grave. Fuori, la spada mi priva dei figli; dentro, è la morte.<br>
        <sup>21 </sup> Mi sentono sospirare; non c'è chi mi consoli. Tutti i miei
        nemici hanno udito la mia sciagura e si rallegrano di ciò che tu hai
        fatto. Fa' venire il giorno che hai annunciato, e allora saranno come me.<br>
        <sup>22 </sup> Tieni presente tutta la loro malvagità e trattali come hai
        trattato me a causa di tutti i miei peccati. I miei sospiri infatti sono
        numerosi e il mio cuore è languente».
    </p>

    <h3 class="h3">La rovina di Gerusalemme</h3>

    <p class="p">
        <span class="color_of_chapter">2 </span><sup>1 </sup> Come mai il Signore, nella sua ira, ha coperto di una nube
        oscura la figlia di Sion? Egli ha gettato dal cielo in terra la gloria
        d'Israele e non si è ricordato dello sgabello dei suoi piedi, nel giorno
        della sua ira!<br>
        <sup>2 </sup> Il Signore ha distrutto senza pietà tutti i
        territori di Giacobbe; nella sua ira ha rovesciato, ha atterrato le
        fortezze della figlia di Giuda, ne ha profanato il regno e i capi.<br>
        <sup>3 </sup> Nella sua ira ardente ha infranto tutta la potenza
        d'Israele; ha ritirato la propria destra in presenza del nemico. Ha
        consumato Giacobbe come fuoco fiammeggiante che divora tutto intorno.<br>
        <sup>4 </sup> Ha teso il suo arco come il nemico, ha alzato la destra
        come un avversario e ha trucidato tutti quelli che erano più cari a
        vedersi; ha riversato il suo furore come un fuoco sulla tenda della figlia
        di Sion.<br>
        <sup>5 </sup> Il Signore è divenuto come un nemico: ha divorato Israele,
        ha divorato tutti i suoi palazzi, ha distrutto le sue fortezze; ha
        moltiplicato alla figlia di Giuda i lamenti e i gemiti.<br>
        <sup>6 </sup> Ha spogliato la sua capanna come un giardino, ha distrutto
        il luogo del suo convegno; il Signore ha fatto dimenticare in Sion le
        feste solenni e i sabati e, nell'indignazione della sua ira, ha rigettato
        re e sacerdoti.<br>
        <sup>7 </sup> Il Signore ha provato disgusto per il suo altare, ha
        detestato il suo santuario; ha dato i muri dei palazzi di Sion in mano dei
        nemici, i quali hanno alzato grida nella casa del Signore come in un
        giorno di festa.<br>
        <sup>8 </sup> Il Signore ha deciso di distruggere le mura della figlia di
        Sion. Ha steso la corda, non ha ritirato la mano prima di averli
        distrutti; ha coperto di lutto bastioni e mura: gli uni e le altre sono
        distrutti.<br>
        <sup>9 </sup> Le sue porte sono sprofondate in terra; egli ha distrutto,
        spezzato le sue sbarre. Il suo re e i suoi capi sono fra le nazioni; non
        c'è più legge, e anche i suoi profeti non ricevono più visioni dal
        Signore.<br>
        <sup>10 </sup> Gli anziani della figlia di Sion stanno per terra in
        silenzio; si sono gettati della polvere sul capo, si sono vestiti di
        sacchi. Le vergini di Gerusalemme curvano il capo al suolo.<br>
        <sup>11 </sup> I miei occhi si consumano in lacrime, le mie viscere si
        commuovono, il mio fegato si spande in terra per il disastro della figlia
        del mio popolo, al pensiero dei bambini e dei lattanti che venivano meno
        per le piazze della città.<br>
        <sup>12 </sup> Essi chiedevano alle loro madri: «Dov'è il pane, dov'è il
        vino?» Intanto venivano meno come feriti a morte nelle piazze della città
        ed esalavano l'ultimo respiro sul seno delle loro madri.<br>
        <sup>13 </sup> Che ti dirò? A che ti paragonerò, o figlia di Gerusalemme?
        Chi troverò simile a te per consolarti, vergine figlia di Gerusalemme?
        Infatti la tua ferita è larga quanto il mare; chi potrà guarirti?<br>
        <sup>14 </sup> I tuoi profeti hanno avuto per te visioni vane e
        illusorie; non hanno messo a nudo la tua iniquità per distogliere da te la
        deportazione. Le profezie che hanno fatto a tuo riguardo non erano che
        oracoli vani e seduttori.<br>
        <sup>15 </sup> Tutti i passanti battono le mani al vederti; fischiano e
        scuotono il capo quando vedono la figlia di Gerusalemme: «È questa la
        città che la gente chiamava una bellezza perfetta, la gioia di tutta la
        terra?»<br>
        <sup>16 </sup> Tutti i tuoi nemici aprono larga la bocca contro di te,
        fischiano e digrignano i denti; dicono: «L'abbiamo inghiottita! Sì, questo
        è il giorno che aspettavamo; ci siamo giunti, lo vediamo!»<br>
        <sup>17 </sup> Il Signore ha fatto quanto si era proposto. Ha adempiuto
        la parola che aveva pronunciata fin dai giorni antichi: ha distrutto senza
        pietà, ha fatto di te la gioia del nemico; ha esaltato la potenza dei tuoi
        avversari.<br>
        <sup>18 </sup> Il loro cuore grida al Signore: «O mura della figlia di
        Sion, spandete lacrime come un torrente, giorno e notte! Non vi date pace,
        non abbiano riposo le pupille degli occhi vostri!<br>
        <sup>19 </sup> Alzatevi, gridate di notte, al principio di ogni veglia!
        Spandete come acqua il vostro cuore davanti alla faccia del Signore!
        Alzate le mani verso di lui per la vita dei vostri bambini, che vengono
        meno per la fame agli angoli di tutte le strade!<br>
        <sup>20 </sup> Guarda, Signore, considera! Chi mai hai trattato così?
        Delle donne hanno divorato il frutto del loro grembo, i bambini che
        accarezzavano! Sacerdoti e profeti sono stati massacrati nel santuario del
        Signore!<br>
        <sup>21 </sup> Bambini e vecchi giacciono a terra nelle vie; le mie
        vergini e i miei giovani sono caduti per la spada. Tu li hai uccisi nel
        giorno della tua ira, li hai massacrati senza pietà.<br>
        <sup>22 </sup> Tu hai convocato, come a un giorno di festa
        solenne, i miei terrori da tutte le parti; nel giorno dell'ira del Signore
        non c'è stato superstite né fuggiasco. Quelli che io avevo accarezzati e
        allevati, il mio nemico li ha consumati!»
    </p>

    <h3 class="h3">Dolori e conforti</h3>

    <p class="p">
        <span class="color_of_chapter">3 </span><sup>1 </sup> Io sono l'uomo che ha visto l'afflizione sotto la verga
        del suo furore.<br>
        <sup>2 </sup> Egli mi ha condotto, mi ha fatto camminare nelle tenebre e
        non nella luce.<br>
        <sup>3 </sup> Sì, contro di me di nuovo volge la sua mano tutto il
        giorno.<br>
        <sup>4 </sup> Egli ha consumato la mia carne e la mia pelle, ha spezzato
        le mie ossa.<br>
        <sup>5 </sup> Ha costruito contro di me e mi ha circondato di veleno e di
        affanno.<br>
        <sup>6 </sup> Mi ha fatto abitare in luoghi tenebrosi, come quelli che
        sono morti da lungo tempo.<br>
        <sup>7 </sup> Mi ha circondato di un muro, perché non esca; mi ha
        caricato di pesanti catene.<br>
        <sup>8 </sup> Anche quando grido e chiamo aiuto, egli chiude l'accesso
        alla mia preghiera.<br>
        <sup>9 </sup> Egli mi ha sbarrato la via con blocchi di pietra, ha
        sconvolto i miei sentieri.<br>
        <sup>10 </sup> È stato per me come un orso in agguato, come un leone in
        luoghi nascosti.<br>
        <sup>11 </sup> Mi ha sviato dal mio cammino e mi ha squarciato, mi ha
        reso desolato.<br>
        <sup>12 </sup> Ha teso il suo arco, mi ha posto come bersaglio delle sue
        frecce.<br>
        <sup>13 </sup> Mi ha fatto penetrare nelle reni le frecce della sua
        faretra.<br>
        <sup>14 </sup> Io sono diventato lo scherno di tutto il mio popolo, la
        sua canzone di tutto il giorno.<br>
        <sup>15 </sup> Egli mi ha saziato d'amarezza, mi ha abbeverato
        d'assenzio.<br>
        <sup>16 </sup> Mi ha spezzato i denti con la ghiaia, mi ha affondato
        nella cenere.<br>
        <sup>17 </sup> Tu mi hai allontanato dalla pace, io ho dimenticato il
        benessere.<br>
        <sup>18 </sup> Io ho detto: «È sparita la mia fiducia, non ho più
        speranza nel Signore!»<br>
        <sup>19 </sup> Ricòrdati della mia afflizione, della mia vita raminga,
        dell'assenzio e del veleno!<br>
        <sup>20 </sup> Io me ne ricordo sempre, e ne sono intimamente prostrato.<br>
        <sup>21 </sup> Ecco ciò che voglio richiamare alla mente, ciò che mi fa
        sperare:<br>
        <sup>22 </sup> è una grazia del Signore che non siamo stati completamente
        distrutti; le sue compassioni infatti non sono esaurite,<br>
        <sup>23 </sup> si rinnovano ogni mattina. Grande è la tua fedeltà!<br>
        <sup>24 </sup> «Il Signore è la mia parte», io dico, «perciò spererò in
        lui».<br>
        <sup>25 </sup> Il Signore è buono con quelli che sperano in lui, con chi
        lo cerca.<br>
        <sup>26 </sup> È bene aspettare in silenzio la salvezza del Signore.<br>
        <sup>27 </sup> È bene per l'uomo portare il giogo della sua giovinezza.<br>
        <sup>28 </sup> Si sieda solitario e stia in silenzio quando il Signore
        glielo impone!<br>
        <sup>29 </sup> Metta la sua bocca nella polvere! Forse c'è ancora
        speranza.<br>
        <sup>30 </sup> Porga la guancia a chi lo percuote, si sazi pure di
        offese!<br>
        <sup>31 </sup> Il Signore infatti non respinge per sempre,<br>
        <sup>32 </sup> ma se affligge, ha pure compassione, secondo la sua
        immensa bontà;<br>
        <sup>33 </sup> poiché non è volentieri che egli umilia e affligge i figli
        dell'uomo.<br>
        <sup>34 </sup> Quando uno schiaccia sotto i piedi tutti i prigionieri
        della terra,<br>
        <sup>35 </sup> quando uno vìola i diritti di un uomo in presenza
        dell'Altissimo,<br>
        <sup>36 </sup> quando si fa torto a qualcuno nella sua causa, il Signore
        non lo vede forse?<br>
        <sup>37 </sup> Chi mai dice una cosa che si avveri, se il Signore non
        l'ha comandato?<br>
        <sup>38 </sup> Il male e il bene non procedono forse dalla bocca
        dell'Altissimo?<br>
        <sup>39 </sup> Perché si rammarica la creatura vivente? L'uomo vive
        malgrado i suoi peccati!<br>
        <sup>40 </sup> Esaminiamo la nostra condotta, valutiamola, e torniamo al
        Signore!<br>
        <sup>41 </sup> Eleviamo le mani e i nostri cuori a Dio nei cieli!<br>
        <sup>42 </sup> «Noi abbiamo peccato, siamo stati ribelli, e tu non hai
        perdonato.<br>
        <sup>43 </sup> Ti sei avvolto nella tua ira e ci hai inseguiti; tu hai
        ucciso senza pietà.<br>
        <sup>44 </sup> Ti sei avvolto in una nuvola, perché la preghiera non
        potesse raggiungerti;<br>
        <sup>45 </sup> tu hai fatto di noi delle spazzature, dei rifiuti, in
        mezzo ai popoli.<br>
        <sup>46 </sup> Tutti i nostri nemici aprono larga la bocca contro di noi.<br>
        <sup>47 </sup> Ci sono toccati il terrore, la fossa, la desolazione e la
        rovina».<br>
        <sup>48 </sup> I miei occhi si sciolgono in fiumi di lacrime
        per la rovina della figlia del mio popolo.<br>
        <sup>49 </sup> L'occhio mio piange senza posa, senza alcun riposo,<br>
        <sup>50 </sup> finché dal cielo il Signore non guardi e non veda il
        nostro stato.<br>
        <sup>51 </sup> L'occhio mio mi tormenta per tutte le figlie della mia
        città.<br>
        <sup>52 </sup> Quelli che mi sono nemici senza motivo mi hanno dato la
        caccia come a un uccello.<br>
        <sup>53 </sup> Hanno voluto annientare la mia vita nella fossa, mi hanno
        gettato pietre addosso.<br>
        <sup>54 </sup> Le acque salivano fin sopra il mio capo; io dicevo: «È
        finita per me!»<br>
        <sup>55 </sup> Io ho invocato il tuo nome, o Signore, dal fondo della
        fossa.<br>
        <sup>56 </sup> Tu hai udito la mia voce; non chiudere l'orecchio al mio
        sospiro, al mio grido!<br>
        <sup>57 </sup> Nel giorno che io ti ho invocato ti sei avvicinato; tu hai
        detto: «Non temere!»<br>
        <sup>58 </sup> O Signore, tu hai difeso la mia causa, tu hai redento la
        mia vita.<br>
        <sup>59 </sup> O Signore, tu vedi il torto che mi è fatto, giudica tu la
        mia causa!<br>
        <sup>60 </sup> Tu vedi tutto il loro rancore, tutte le loro macchinazioni
        contro di me.<br>
        <sup>61 </sup> Tu odi i loro insulti, Signore, tutte le loro
        macchinazioni contro di me,<br>
        <sup>62 </sup> il linguaggio dei miei avversari e ciò che meditano contro
        di me tutto il giorno!<br>
        <sup>63 </sup> Guarda! Quando si siedono, quando si alzano, io sono la
        loro canzone.<br>
        <sup>64 </sup> Tu li retribuirai, Signore, secondo l'opera delle loro
        mani.<br>
        <sup>65 </sup> Darai loro indurimento di cuore, la tua maledizione.<br>
        <sup>66 </sup> Li inseguirai nella tua ira e li sterminerai sotto i cieli
        del Signore.
    </p>

    <h3 class="h3">Lamentazioni sulla sorte del popolo</h3>

    <p class="p">
        <span class="color_of_chapter">4 </span><sup>1 </sup> Come mai si è oscurato l'oro, s'è alterato l'oro più puro?
        Come mai le pietre del santuario si trovano sparse qua e là agli angoli di
        tutte le strade?<br>
        <sup>2 </sup> I nobili figli di Sion, pregiati come oro fino, come mai
        sono considerati quali vasi di terra, opera di mani di vasaio?<br>
        <sup>3 </sup> Perfino gli sciacalli porgono le mammelle e allattano i
        loro piccoli; la figlia del mio popolo è divenuta crudele, come gli
        struzzi del deserto.<br>
        <sup>4 </sup> La lingua del lattante gli si attacca al palato per la
        sete; i bambini chiedono pane, e non c'è chi gliene dia.<br>
        <sup>5 </sup> Quelli che si nutrivano di cibi delicati cadono d'inedia
        per le strade; quelli che erano allevati nella porpora abbracciano il
        letamaio.<br>
        <sup>6 </sup> Il castigo dell'iniquità della figlia del mio popolo è più
        grande di quello del peccato di Sodoma, che fu distrutta in un attimo,
        senza che mano d'uomo la colpisse.<br>
        <sup>7 </sup> I suoi prìncipi erano più splendenti della neve, più
        bianchi del latte; avevano il corpo più vermiglio del corallo, il loro
        volto era uno zaffiro.<br>
        <sup>8 </sup> Il loro aspetto ora è più cupo del nero, non si riconoscono
        più per le vie; la loro pelle è attaccata alle ossa, è secca, è diventata
        come il legno.<br>
        <sup>9 </sup> Gli uccisi di spada sono stati più felici di quelli che
        muoiono di fame; poiché questi deperiscono estenuati, per mancanza di
        prodotti dei campi.<br>
        <sup>10 </sup> Mani di donne, sebbene pietose, hanno fatto cuocere i
        propri bambini; sono serviti loro di cibo, nella rovina della figlia del
        mio popolo.<br>
        <sup>11 </sup> Il Signore ha esaurito il suo furore, ha riversato la sua
        ira ardente, ha acceso in Sion un fuoco che ne ha divorato le fondamenta.<br>
        <sup>12 </sup> Né i re della terra né alcun abitante del mondo avrebbero
        mai creduto che l'avversario, il nemico, sarebbe entrato nelle porte di
        Gerusalemme.<br>
        <sup>13 </sup> Così è avvenuto a causa dei peccati dei suoi profeti,
        delle iniquità dei suoi sacerdoti, che hanno sparso nel mezzo di lei il
        sangue dei giusti.<br>
        <sup>14 </sup> Essi vagavano come ciechi per le strade, sporchi di
        sangue, in modo che non si potevano toccare le loro vesti.<br>
        <sup>15 </sup> «Fatevi in là! Un impuro!» si gridava al loro apparire;
        «Fatevi in là! Fatevi in là! Non lo toccate!» Quando fuggivano,
        peregrinavano qua e là, e si diceva fra le nazioni: «Non restino più qui!»<br>
        <sup>16 </sup> La faccia del Signore li ha dispersi, egli non
        volge più verso di loro il suo sguardo; non si è portato rispetto ai
        sacerdoti, non si è avuto pietà dei vecchi.<br>
        <sup>17 </sup> A noi si consumavano ancora gli occhi in cerca di un
        soccorso, aspettato invano; dai nostri posti di vedetta scrutavamo la
        venuta di una nazione che non poteva salvarci.<br>
        <sup>18 </sup> Si spiavano i nostri passi, impedendoci di camminare per
        le nostre piazze. «La nostra fine è prossima. I nostri giorni sono
        compiuti, la nostra fine è giunta!»<br>
        <sup>19 </sup> I nostri persecutori sono stati più leggeri delle aquile
        nei cieli; ci hanno dato la caccia su per le montagne, ci hanno teso
        agguati nel deserto.<br>
        <sup>20 </sup> Colui che ci fa respirare, l'unto del Signore, è stato
        preso nelle loro fosse; egli, del quale dicevamo: «Alla sua ombra noi
        vivremo tra le nazioni».<br>
        <sup>21 </sup> Esulta, gioisci, o figlia di Edom, che risiedi nel paese
        di Uz! Anche fino a te passerà la coppa; tu ti ubriacherai e ti denuderai.<br>
        <sup>22 </sup> Il castigo della tua iniquità è finito, o figlia di Sion!
        Egli non ti manderà più in esilio; egli punisce l'iniquità tua, o figlia
        di Edom, mette allo scoperto i tuoi peccati.
    </p>

    <h3 class="h3">La situazione dopo la conquista di Gerusalemme</h3>

    <p class="p">
        <span class="color_of_chapter">5 </span><sup>1 </sup> Ricòrdati, Signore, di quello che ci è avvenuto! Guarda e
        vedi la nostra infamia!<br>
        <sup>2 </sup> La nostra eredità è passata agli stranieri, le nostre case
        agli estranei.<br>
        <sup>3 </sup> Noi siamo diventati orfani, senza padre, le nostre madri
        sono come vedove.<br>
        <sup>4 </sup> Noi beviamo la nostra acqua dietro pagamento, la nostra
        legna noi la compriamo.<br>
        <sup>5 </sup> Con il giogo sul collo, siamo inseguiti; siamo spossati,
        non abbiamo riposo.<br>
        <sup>6 </sup> Abbiamo teso la mano verso l'Egitto e verso l'Assiria, per
        saziarci di pane.<br>
        <sup>7 </sup> I nostri padri hanno peccato e non sono più; noi portiamo
        la pena delle loro iniquità.<br>
        <sup>8 </sup> Degli schiavi dominano su di noi e non c'è chi ci liberi
        dalle loro mani.<br>
        <sup>9 </sup> Noi raccogliamo il nostro pane a rischio della nostra vita,
        affrontando la spada del deserto.<br>
        <sup>10 </sup> La nostra pelle brucia come un forno per l'arsura della
        fame.<br>
        <sup>11 </sup> Essi hanno disonorato le donne a Sion, le vergini delle
        città di Giuda.<br>
        <sup>12 </sup> I capi sono stati impiccati dalle loro mani, la persona
        anziana non è stata rispettata.<br>
        <sup>13 </sup> I giovani hanno portato le macine, i ragazzini hanno
        vacillato sotto il carico della legna.<br>
        <sup>14 </sup> I vecchi hanno abbandonato la porta della città, i giovani
        la musica dei loro strumenti.<br>
        <sup>15 </sup> La gioia è scomparsa dai nostri cuori, le nostre danze
        sono mutate in lutto.<br>
        <sup>16 </sup> La corona ci è caduta dal capo; guai a noi, perché abbiamo
        peccato!<br>
        <sup>17 </sup> Per questo langue il nostro cuore, per questo si oscurano
        i nostri occhi:<br>
        <sup>18 </sup> perché il monte di Sion è desolato e vi passeggiano le
        volpi.<br>
        <sup>19 </sup> Ma tu, Signore, regni per sempre; il tuo trono dura d'età
        in età.<br>
        <sup>20 </sup> Perché dovresti dimenticarci per sempre e abbandonarci per
        lungo tempo?<br>
        <sup>21 </sup> Facci tornare a te, o Signore, e noi torneremo! Ridonaci
        dei giorni come quelli di un tempo!<br>
        <sup>22 </sup> Ci hai forse rigettati davvero? Sei tu adirato fortemente
        contro di noi?
    </p>

</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_25_Lamentazioni" title="link per NR06_25_Lamentazioni" target="_blank">... link ad appunti e approfondimenti ...</a> </div>

</footer>

</html>
