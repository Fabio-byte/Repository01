<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_05_Deuteronomio</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Deuteronomio</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_05_Deuteronomio" title="link per NR06_05_Deuteronomio" target="_blank">... link ad appunti e approfondimenti ...</a> </div>
    <p class="presentation">
        Quinto ed ultimo dei libri attribuiti a Mosè, il libro del Deuteronomio
        riporta le sue ultime istruzioni al popolo d'Israele, che si trovava in
        quel momento ai confini della terra promessa (verso il 1400 o il 1250 a.C.
        secondo le datazioni), e racconta la sua morte. Le leggi prescritte nei
        libri precedenti vengono ripetute e riformulate; vi sono inoltre alcuni
        adattamenti dovuti alle nuove condizioni di vita che gli Israeliti
        avrebbero dovuto affrontare.
    </p>

    <h3 class="h3">Ricordi ed esortazioni</h3>

    <h3 class="h3">Mosè rievoca le parole del Signore a Oreb</h3>

    <p class="p">
        <span class="color_of_chapter">1 </span><sup>1 </sup> Queste sono le parole che Mosè rivolse a Israele di là dal
        Giordano, nel deserto, nella pianura di fronte a Suf, tra Paran, Tofel,
        Laban, Aserot e Di-Zaab. <sup>2 </sup> Vi sono undici giornate
        dall'Oreb, per la via del monte Seir, fino a Cades-Barnea. <sup>3 </sup>
        Il quarantesimo anno, l'undicesimo mese, il primo giorno del mese, Mosè
        parlò ai figli d'Israele e disse tutto quello che il SIGNORE gli aveva
        ordinato di dire loro. <sup>4 </sup> Questo avvenne dopo che egli ebbe
        sconfitto Sicon, re degli Amorei, che abitava in Chesbon, e Og, re di
        Basan, che abitava in Astarot e in Edrei. <sup>5 </sup> Di là dal
        Giordano, nel paese di Moab, Mosè cominciò a spiegare questa legge, e
        disse:<br>
        <sup>6 </sup> «Il SIGNORE, il nostro Dio, ci parlò in Oreb e ci disse:
        "Voi siete rimasti abbastanza in queste montagne; <sup>7 </sup>
        voltatevi, partite, e andate nella regione montuosa degli Amorei e in
        tutte le vicinanze, nella pianura, sui monti, nella regione bassa, nella
        regione meridionale, sulla costa del mare, nel paese dei Cananei e nel
        Libano, fino al gran fiume Eufrate. <sup>8 </sup> Ecco, io ho messo
        davanti a voi il paese; entrate, prendete possesso del paese che il
        SIGNORE giurò di dare ai vostri padri, Abraamo, Isacco e Giacobbe, e alla
        loro discendenza dopo di loro".<br>
        <sup>9 </sup> «In quel tempo io vi dissi: "Io non posso da solo sostenere
        il peso di questo popolo. <sup>10 </sup> Il SIGNORE vostro Dio vi ha
        moltiplicati, e oggi siete numerosi come le stelle del cielo. <sup>11 </sup>
        Il SIGNORE, il Dio dei vostri padri, vi aumenti anche mille volte di più e
        vi benedica come vi ha promesso di fare! <sup>12 </sup> Ma come posso
        io, da solo, portare il vostro carico, il vostro peso e le vostre liti? <sup>
            13
        </sup> Prendete nelle vostre tribù degli uomini savi, intelligenti e
        conosciuti, e io li stabilirò come vostri capi". <sup>14 </sup> Voi mi
        rispondeste: "È bene che facciamo quello che tu proponi". <sup>15 </sup>
        Allora presi i capi delle vostre tribù, uomini saggi e conosciuti, e li
        stabilii sopra di voi come capi di migliaia, capi di centinaia, capi di
        cinquantine, capi di decine, e come responsabili nelle vostre tribù. <sup>
            16
        </sup> In quel tempo diedi quest'ordine ai vostri giudici: "Ascoltate le
        cause dei vostri fratelli, e giudicate con giustizia le questioni che uno
        può avere con il fratello o con lo straniero che abita da lui. <sup>17 </sup>
        Nei vostri giudizi non avrete riguardi personali; darete ascolto al
        piccolo come al grande; non temerete alcun uomo, poiché il giudizio
        appartiene a Dio; e le cause troppo difficili per voi le presenterete a me
        e io le ascolterò". <sup>18 </sup> Così, in quel tempo, io vi ordinai
        tutte le cose che dovevate fare.
    </p>

    <h3 class="h3">Incredulità a Cades-Barnea</h3>

    <p class="p">
        <sup>19 </sup> «Poi partimmo da Oreb e attraversammo tutto quel grande e
        spaventevole deserto che avete visto, dirigendoci verso la regione
        montuosa degli Amorei, come il SIGNORE, il nostro Dio, ci aveva ordinato
        di fare, e giungemmo a Cades-Barnea.<br>
        <sup>20 </sup> Allora vi dissi: "Siete arrivati nella regione montuosa
        degli Amorei, che il SIGNORE, il nostro Dio, ci dà. <sup>21 </sup> Ecco,
        il SIGNORE, il tuo Dio, ha messo davanti a te il paese; sali, prendine
        possesso, come il SIGNORE, il Dio dei tuoi padri, ti ha detto; non temere
        e non ti spaventare".<br>
        <sup>22 </sup> E voi tutti vi avvicinaste a me e diceste: "Mandiamo degli
        uomini davanti a noi, che ci esplorino il paese, ci riferiscano qualcosa
        sulla strada che dovremo percorrere e sulle città alle quali dovremo
        arrivare". <sup>23 </sup> La cosa mi piacque e presi dodici uomini in
        mezzo a voi, uno per tribù. <sup>24 </sup> Quelli si incamminarono,
        salirono sui monti, scesero nella valle di Escol ed esplorarono il paese.
        <sup>25 </sup> Presero con le loro mani dei frutti del paese, ce li
        portarono e ci fecero la loro relazione dicendo: "Quello che il SIGNORE,
        il nostro Dio, ci dà, è un paese buono". <sup>26 </sup> Ma voi non
        voleste andare e vi ribellaste all'ordine del SIGNORE, del vostro Dio; <sup>
            27
        </sup> mormoraste nelle vostre tende e diceste: "Il SIGNORE ci odia; per
        questo ci ha fatto uscire dal paese d'Egitto per darci in mano agli Amorei
        e per distruggerci. <sup>28 </sup> Dove andiamo noi? I nostri fratelli
        ci hanno fatto perdere il coraggio, dicendo: ‘Quella gente è più grande e
        più alta di noi; vi sono grandi città fortificate fino al cielo; e vi
        abbiamo visto perfino degli Anachiti'". <sup>29 </sup> Io vi dissi: "Non
        vi spaventate e non abbiate paura di loro. <sup>30 </sup> Il SIGNORE, il
        vostro Dio, che vi precede, combatterà egli stesso per voi, come ha fatto
        tante volte sotto gli occhi vostri in Egitto <sup>31 </sup> e nel
        deserto, dove hai visto che il SIGNORE, il tuo Dio, ti ha portato come un
        uomo porta suo figlio, per tutto il cammino che avete fatto, finché siete
        arrivati in questo luogo". <sup>32 </sup> Nonostante questo, non aveste
        fiducia nel SIGNORE vostro Dio, <sup>33 </sup> che vi precedeva nel
        vostro cammino per cercarvi un luogo dove piantare le tende: di notte nel
        fuoco per mostrarvi la via per la quale dovevate andare, e di giorno nella
        nuvola.<br>
        <sup>34 </sup> Il SIGNORE udì le vostre parole, si adirò gravemente e
        giurò dicendo: <sup>35 </sup> "Certo, nessuno degli uomini di questa
        malvagia generazione vedrà il buon paese che ho giurato di dare ai vostri
        padri, <sup>36 </sup> salvo Caleb, figlio di Gefunne. Egli lo vedrà. A
        lui e ai suoi figli darò la terra sulla quale egli ha camminato, perché ha
        pienamente seguito il SIGNORE". <sup>37 </sup> Anche contro di me il
        SIGNORE si adirò per causa vostra, e disse: "Neanche tu vi entrerai. <sup>
            38
        </sup> Giosuè, figlio di Nun, che ti serve, vi entrerà; fortificalo,
        perché egli metterà Israele in possesso di questo paese. <sup>39 </sup>
        I vostri bambini, dei quali avete detto: ‘Diventeranno una preda!', i
        vostri figli, che oggi non conoscono né il bene né il male, sono quelli
        che vi entreranno; a loro darò il paese e saranno essi che lo
        possederanno. <sup>40 </sup> Ma voi tornate indietro e avviatevi verso
        il deserto, in direzione del mar Rosso".<br>
        <sup>41 </sup> Allora voi rispondeste: "Abbiamo peccato contro il
        SIGNORE! Noi saliremo e combatteremo come il SIGNORE, il nostro Dio, ci ha
        ordinato". Ognuno di voi prese le armi, pronti a salire verso i monti. <sup>
            42
        </sup> Il SIGNORE mi disse: "Di' loro: ‘Non salite e non combattete,
        perché io non sono in mezzo a voi; voi sareste sconfitti davanti ai vostri
        nemici'". <sup>43 </sup> Io ve lo dissi, ma voi non mi deste ascolto;
        anzi, foste ribelli all'ordine del SIGNORE, foste presuntuosi e vi
        metteste a salire verso i monti. <sup>44 </sup> Allora gli Amorei, che
        abitano quella zona montuosa, uscirono contro di voi, vi inseguirono come
        fanno le api, e vi batterono da Seir fino a Corma. <sup>45 </sup> Voi
        tornaste e piangeste davanti al SIGNORE, ma il SIGNORE non diede ascolto
        alla vostra voce e non vi porse orecchio.<br>
        <sup>46 </sup> Così rimaneste in Cades molti giorni; voi sapete bene
        quanti giorni vi siete rimasti.
    </p>

    <h3 class="h3">Vita nomade e battaglie nel deserto</h3>

    <p class="p">
        <span class="color_of_chapter">2 </span><sup>1 </sup> «Poi tornammo indietro e partimmo per il deserto in
        direzione del mar Rosso, come il SIGNORE mi aveva detto, e girammo intorno
        al monte Seir per lungo tempo.<br>
        <sup>2 </sup> Il SIGNORE mi disse: <sup>3 </sup> "Avete girato
        abbastanza intorno a questo monte; volgetevi verso settentrione. <sup>4 </sup>
        Da' quest'ordine al popolo: ‘Voi state per passare i confini dei figli di
        Esaù, vostri fratelli, che abitano in Seir; essi avranno paura di voi;
        state quindi bene in guardia, <sup>5 </sup> non muovete loro guerra,
        poiché del loro paese io non vi darò neppure quanto ne può calcare un
        piede, perché ho dato il monte Seir a Esaù come sua proprietà. <sup>6 </sup>
        Comprerete da loro con denaro contante le vettovaglie che mangerete, e
        comprerete pure da loro con denaro persino l'acqua che berrete. <sup>7 </sup>
        Poiché il SIGNORE, il tuo Dio, ti ha benedetto in tutta l'opera delle tue
        mani, ti ha seguito nel tuo viaggio attraverso questo grande deserto; il
        SIGNORE, il tuo Dio, è stato con te durante questi quarant'anni e non ti è
        mancato nulla'".<br>
        <sup>8 </sup> Così passammo, lasciando a distanza i figli di Esaù, nostri
        fratelli, che abitano in Seir, ed evitando la via della pianura, come pure
        Elat ed Esion-Gheber. Poi ci voltammo e ci incamminammo verso il deserto
        di Moab.<br>
        <sup>9 </sup> «Il SIGNORE mi disse: "Non attaccare Moab e non muovergli
        guerra, perché io non ti darò nulla da possedere nel suo paese, poiché ho
        dato Ar ai figli di Lot, come loro proprietà. <sup>10 </sup> Prima vi
        abitavano gli Emim: popolo grande, numeroso, alto di statura come gli
        Anachiti. <sup>11 </sup> Erano anch'essi considerati come Refaim, al
        pari degli Anachiti, ma i Moabiti li chiamavano Emim. <sup>12 </sup>
        Anche Seir era prima abitata dai Corei, ma i figli di Esaù li cacciarono,
        li distrussero e si stabilirono al loro posto, come ha fatto Israele nel
        paese che possiede e che il SIGNORE gli ha dato. <sup>13 </sup> Ora
        alzatevi e passate il torrente di Zered". E noi passammo il torrente di
        Zered.<br>
        <sup>14 </sup> Il tempo delle nostre marce, da Cades-Barnea al passaggio
        del torrente di Zered, fu di trentotto anni, finché tutta quella
        generazione di guerrieri scomparve interamente dall'accampamento, come il
        SIGNORE aveva loro giurato. <sup>15 </sup> Infatti la mano del SIGNORE
        fu contro di loro per sterminarli dall'accampamento, finché furono
        scomparsi del tutto.<br>
        <sup>16 </sup> Quando la morte ebbe fatto scomparire tutti quei
        guerrieri, <sup>17 </sup> il SIGNORE mi disse: <sup>18 </sup> "Oggi tu
        stai per passare i confini di Moab, ad Ar, e ti avvicinerai ai figli di
        Ammon. <sup>19 </sup> Non attaccarli e non muover loro guerra, perché io
        non ti darò nulla da possedere nel paese degli Ammoniti: io l'ho dato ai
        figli di Lot, come loro proprietà. <sup>20 </sup> Anche questo era
        considerato come un paese dei Refaim. Anticamente vi abitavano dei Refaim,
        ma gli Ammoniti li chiamavano Zamzummim: <sup>21 </sup> popolo grande,
        numeroso, alto di statura come gli Anachiti, ma il SIGNORE li distrusse
        davanti agli Ammoniti, che li scacciarono e si stabilirono al loro posto.
        <sup>22 </sup> Così il SIGNORE aveva fatto per i figli di Esaù che
        abitano in Seir, quando distrusse i Corei davanti a loro; essi li
        scacciarono e si stabilirono al loro posto e vi sono rimasti fino al
        giorno d'oggi. <sup>23 </sup> Anche gli Avvei, che abitavano in villaggi
        fino a Gaza, furono distrutti dai Caftorei, usciti da Caftor, i quali si
        stabilirono al loro posto. <sup>24 </sup> Alzatevi, partite e
        oltrepassate la valle dell'Arnon; ecco, io do in tuo potere Sicon
        l'Amoreo, re di Chesbon, e il suo paese; comincia a prenderne possesso e
        muovigli guerra. <sup>25 </sup> Oggi comincerò a ispirare paura e
        terrore di te a tutti i popoli che sono sotto il cielo, i quali, all'udire
        la tua fama, tremeranno e saranno presi d'angoscia per causa tua".
    </p>

    <h3 class="h3">Conquista del regno di Sicon</h3>

    <p class="p">
        <sup>26 </sup> «Allora dal deserto di Chedemot mandai ambasciatori a
        Sicon, re di Chesbon, con parole di pace, e gli feci dire: <sup>27 </sup>
        "Lasciami passare per il tuo paese; io camminerò per la strada maestra,
        senza girare né a destra né a sinistra. <sup>28 </sup> Tu mi venderai
        per denaro contante i cibi che mangerò, e mi darai per denaro contante
        l'acqua che berrò; permettimi semplicemente il transito, <sup>29 </sup>
        come hanno fatto i figli di Esaù che abitano in Seir e i Moabiti che
        abitano in Ar, finché io abbia passato il Giordano per entrare nel paese
        che il SIGNORE, il nostro Dio, ci dà". <sup>30 </sup> Ma Sicon, re di
        Chesbon, non volle lasciarci passare per il suo paese, perché il SIGNORE,
        il tuo Dio, gli aveva indurito lo spirito e reso ostinato il cuore, per
        metterlo nelle tue mani, come oggi puoi vedere. <sup>31 </sup> Il
        SIGNORE mi disse: "Vedi, ho iniziato a dare in tuo potere Sicon e il suo
        paese; comincia la conquista, impadronisciti del suo paese". <sup>32 </sup>
        Allora Sicon uscì contro di noi con tutta la sua gente, per darci
        battaglia a Iaas. <sup>33 </sup> E il SIGNORE, il nostro Dio, lo diede
        nelle nostre mani, e noi abbiamo sconfitto lui, i suoi figli e tutta la
        sua gente. <sup>34 </sup> In quel tempo prendemmo tutte le sue città e
        le votammo allo sterminio: uomini, donne, bambini; non vi lasciammo
        nessuno in vita. <sup>35 </sup> Ma riservammo come nostra preda il
        bestiame e le spoglie delle città che avevamo prese. <sup>36 </sup> Da
        Aroer, che è all'inizio della valle dell'Arnon, e dalla città che è nella
        valle, fino a Galaad, non ci furono città troppo forti per noi: il
        SIGNORE, il nostro Dio, le diede tutte in nostro potere. <sup>37 </sup>
        Ma non ti avvicinasti al paese dei figli di Ammon, a nessuno dei posti
        toccati dal torrente Iabboc, né alle città della zona montuosa, né ai
        luoghi che il SIGNORE, il nostro Dio, ci aveva proibiti di attaccare.
    </p>

    <h3 class="h3">Conquista del regno di Og</h3>

    <p class="p">
        <span class="color_of_chapter">3 </span><sup>1 </sup> «Poi ci voltammo e salimmo per la via di Basan. Og, re di
        Basan, con tutta la sua gente, uscì contro di noi per darci battaglia a
        Edrei. <sup>2 </sup> Il SIGNORE mi disse: "Non lo temere, perché io ti
        do nelle mani lui, tutta la sua gente e il suo paese; tu farai a lui quel
        che facesti a Sicon, re degli Amorei, che abitava a Chesbon". <sup>3 </sup>
        Così il SIGNORE, il nostro Dio, diede in nostro potere anche Og, re di
        Basan, con tutta la sua gente. Noi li battemmo in maniera tale che nessuno
        rimase in vita. <sup>4 </sup> Gli prendemmo in quel tempo tutte le sue
        città. Non ci fu città che noi non prendessimo loro: sessanta città, tutta
        la regione di Argob, il regno di Og in Basan. <sup>5 </sup> Tutte queste
        città erano fortificate, con alte mura, porte e sbarre, senza contare le
        città aperte, ch'erano in grandissimo numero. <sup>6 </sup> Noi le
        votammo allo sterminio, come avevamo fatto con Sicon, re di Chesbon;
        votammo allo sterminio ogni città: uomini, donne, bambini. <sup>7 </sup>
        Ma riservammo come nostra preda tutto il bestiame e le spoglie delle
        città.<br>
        <sup>8 </sup> In quel tempo dunque prendemmo ai due re degli Amorei il
        paese che è di là dal Giordano, dalla valle dell'Arnon al monte Ermon, <sup>
            9
        </sup> il quale Ermon è chiamato Sirion dai Sidoniti e Senir dagli Amorei,
        <sup>10 </sup> tutte le città della pianura, tutto Galaad, tutto Basan
        fino a Salca e a Edrei, città del regno di Og in Basan. <sup>11 </sup>
        (Poiché Og, re di Basan, era rimasto il solo della stirpe dei Refaim.
        Ecco, il suo letto, un letto di ferro, non è forse a Rabbat degli
        Ammoniti? Ha nove cubiti di lunghezza e quattro cubiti di larghezza,
        secondo il cubito di un uomo.)
    </p>

    <h3 class="h3">Territori assegnati ai discendenti di Ruben, Gad e Manasse</h3>

    <p class="p">
        <sup>12 </sup> «Fu allora che c'impossessammo di questo paese. Io diedi
        ai Rubeniti e ai Gaditi il territorio che inizia ad Aroer, presso la valle
        dell'Arnon, e la metà della regione montuosa di Galaad con le sue città. <sup>
            13
        </sup> Alla mezza tribù di Manasse diedi il resto di Galaad e tutto il
        regno di Og in Basan: tutta la regione di Argob con tutto Basan, che si
        chiamava il paese dei Refaim. <sup>14 </sup> Iair, figlio di Manasse,
        prese tutta la regione di Argob, fino ai confini dei Ghesuriti e dei
        Maacatiti, e chiamò con il suo nome i borghi di Basan, che si chiamano
        anche oggi Borghi di Iair. <sup>15 </sup> E diedi Galaad a Machir. <sup>
            16
        </sup> Ai Rubeniti e ai Gaditi diedi una parte di Galaad e il paese fino
        alla valle dell'Arnon, fino alla metà della valle che serve di confine, e
        fino al torrente Iabboc, frontiera dei figli di Ammon, <sup>17 </sup> e
        la pianura con il Giordano che ne segna il confine, da Chinneret fino al
        mare della pianura, il mar Salato, sotto le pendici del Pisga, verso
        oriente.<br>
        <sup>18 </sup> In quel tempo io vi diedi quest'ordine: "Il SIGNORE, il
        vostro Dio, vi ha dato questo paese perché lo possediate. Tutti voi,
        uomini valorosi, marcerete armati alla testa dei figli d'Israele, vostri
        fratelli. <sup>19 </sup> Ma le vostre mogli, i vostri bambini e il
        vostro bestiame (so che di bestiame ne avete molto) rimarranno nelle città
        che vi ho date, <sup>20 </sup> finché il SIGNORE abbia dato riposo ai
        vostri fratelli, come ha fatto a voi, e prendano anch'essi possesso del
        paese che il SIGNORE, il vostro Dio, dà loro di là dal Giordano. Poi
        ciascuno tornerà nella proprietà che io vi ho data".<br>
        <sup>21 </sup> In quel tempo diedi anche a Giosuè quest'ordine: "I tuoi
        occhi hanno visto tutto quello che il SIGNORE, il vostro Dio, ha fatto a
        questi due re; il SIGNORE farà la stessa cosa a tutti i regni nei quali tu
        stai per entrare. <sup>22 </sup> Non li temete, perché il SIGNORE, il
        vostro Dio, combatterà per voi".
    </p>

    <h3 class="h3">Mosè non potrà entrare nella terra promessa</h3>

    <p class="p">
        <sup>23 </sup> «In quel medesimo tempo io supplicai il SIGNORE e dissi: <sup>
            24
        </sup> "Signore, DIO, tu hai cominciato a mostrare al tuo servo la tua
        grandezza e la tua mano potente; poiché quale dio, in cielo o sulla terra,
        può fare opere e prodigi pari a quelli che fai tu? <sup>25 </sup> Ti
        prego, lascia che io passi e veda il bel paese che è oltre il Giordano, la
        bella regione montuosa e il Libano!" <sup>26 </sup> Ma il SIGNORE si
        adirò contro di me per causa vostra, e non mi esaudì. Il SIGNORE mi disse:
        "Basta così; non parlarmi più di questo. <sup>27 </sup> Sali in vetta al
        Pisga, volgi lo sguardo a occidente, a settentrione, a mezzogiorno e a
        oriente, e contempla il paese con i tuoi occhi; poiché tu non passerai
        questo Giordano. <sup>28 </sup> Ma da' i tuoi ordini a Giosuè,
        fortificalo e incoraggialo, perché sarà lui che lo passerà alla testa di
        questo popolo e metterà Israele in possesso del paese che vedrai".<br>
        <sup>29 </sup> Così ci fermammo nella valle di fronte a Bet-Peor.
    </p>

    <h3 class="h3">Mosè esorta la nuova generazione a osservare i comandamenti di Dio</h3>

    <p class="p">
        <span class="color_of_chapter">4 </span><sup>1 </sup> «Ora dunque, Israele, da' ascolto alle leggi e alle
        prescrizioni che io v'insegno perché le mettiate in pratica, affinché
        viviate ed entriate in possesso del paese che il SIGNORE, il Dio dei
        vostri padri, vi dà. <sup>2 </sup> Non aggiungerete nulla a ciò che io
        vi comando e non ne toglierete nulla, ma osserverete i comandamenti del
        SIGNORE vostro Dio, che io vi prescrivo.<br>
        <sup>3 </sup> I vostri occhi videro ciò che il SIGNORE fece nel caso di
        Baal-Peor: il SIGNORE, il vostro Dio, distrusse in mezzo a voi tutti
        quelli che erano andati dietro a Baal-Peor; <sup>4 </sup> ma voi, che vi
        teneste stretti al SIGNORE vostro Dio, siete oggi tutti in vita.<br>
        <sup>5 </sup> Ecco, io vi ho insegnato leggi e prescrizioni, come il
        SIGNORE, il mio Dio, mi ha ordinato, perché le mettiate in pratica nel
        paese nel quale vi accingete a entrare per prenderne possesso. <sup>6 </sup>
        Le osserverete dunque e le metterete in pratica, perché quella sarà la
        vostra sapienza e la vostra intelligenza agli occhi dei popoli, i quali,
        udendo parlare di tutte queste leggi, diranno: "Questa grande nazione è il
        solo popolo savio e intelligente!"<br>
        <sup>7 </sup> Qual è infatti la grande nazione alla quale la
        divinità sia così vicina come è vicino a noi il SIGNORE, il nostro Dio,
        ogni volta che lo invochiamo? <sup>8 </sup> Qual è la grande nazione che
        abbia leggi e prescrizioni giuste come è tutta questa legge che io vi
        espongo oggi?<br>
        <sup>9 </sup> Soltanto, bada bene a te stesso e guàrdati dal dimenticare
        le cose che i tuoi occhi hanno viste, ed esse non ti escano dal cuore
        finché duri la tua vita. Anzi, falle sapere ai tuoi figli e ai figli dei
        tuoi figli. <sup>10 </sup> Ricòrdati del giorno che comparisti davanti
        al SIGNORE, al tuo Dio, in Oreb, quando il SIGNORE mi disse: "Radunami il
        popolo e io farò loro udire le mie parole, perché essi imparino a temermi
        tutto il tempo che vivranno sulla terra e le insegnino ai loro figli". <sup>
            11
        </sup> Voi vi avvicinaste e vi fermaste ai piedi del monte; e il monte
        era tutto in fiamme, che si innalzavano fino al cielo; vi erano tenebre,
        nuvole e oscurità. <sup>12 </sup> E dal fuoco il SIGNORE vi parlò; voi
        udiste il suono delle parole, ma non vedeste nessuna figura; non udiste
        che una voce. <sup>13 </sup> Egli vi annunciò il suo patto, che vi
        comandò di osservare, cioè i dieci comandamenti, e li scrisse su due
        tavole di pietra.<br>
        <sup>14 </sup> A me, in quel tempo, il SIGNORE ordinò d'insegnarvi leggi
        e prescrizioni, perché voi le mettiate in pratica nel paese dove ora
        entrerete per prenderne possesso.<br>
        <sup>15 </sup> Siccome non vedeste nessuna figura il giorno che il
        SIGNORE vi parlò in Oreb dal fuoco, badate bene a voi stessi, <sup>16 </sup>
        affinché non vi corrompiate e non vi facciate qualche scultura, la
        rappresentazione di qualche idolo, la figura di un uomo o di una donna, <sup>
            17
        </sup> la figura di uno degli animali della terra, la figura di un
        uccello che vola nei cieli, <sup>18 </sup> la figura di una bestia che
        striscia sul suolo, la figura di un pesce che vive nelle acque sotto la
        terra; <sup>19 </sup> e anche affinché, alzando gli occhi al cielo e
        vedendo il sole, la luna, le stelle, tutto l'esercito celeste, tu non ti
        senta attratto a prostrarti davanti a quelle cose e a offrire loro un
        culto, perché quelle sono le cose che il SIGNORE, il tuo Dio, ha lasciato
        per tutti i popoli che sono sotto tutti i cieli. <sup>20 </sup> Quanto a
        voi, il SIGNORE vi ha presi, vi ha fatti uscire dalla fornace di ferro,
        dall'Egitto, per farvi diventare il popolo che gli appartiene, come oggi
        difatti siete. <sup>21 </sup> Or il SIGNORE si adirò contro di me a
        causa vostra, e giurò che io non avrei oltrepassato il Giordano e non
        sarei entrato nel buon paese che il SIGNORE, il tuo Dio, ti dà in eredità.
        <sup>22 </sup> Infatti io dovrò morire in questo paese senza passare il
        Giordano, ma voi lo passerete e possederete quel buon paese. <sup>23 </sup>
        Guardatevi dal dimenticare il patto che il SIGNORE, il vostro Dio, ha
        stabilito con voi e dal farvi una scultura che sia immagine di qualsiasi
        cosa che il SIGNORE, il tuo Dio, ti ha proibita. <sup>24 </sup> Poiché
        il SIGNORE, il tuo Dio, è un fuoco che divora, un Dio geloso.<br>
        <sup>25 </sup> «Quando avrai dei figli e dei figli dei tuoi figli e
        sarete stati a lungo nel paese, se vi corrompete, se vi fate una scultura
        che sia immagine di una cosa qualsiasi, se fate ciò che è male agli occhi
        del SIGNORE, il vostro Dio, e lo irritate, <sup>26 </sup> io chiamo oggi
        come testimoni contro di voi il cielo e la terra, che voi ben presto
        perirete, scomparirete dal paese di cui andate a prendere possesso di là
        del Giordano. Voi non ci vivrete a lungo, ma sarete interamente distrutti.
        <sup>27 </sup> Il SIGNORE vi disperderà fra i popoli e solo un piccolo
        numero di voi sopravviverà in mezzo alle nazioni dove il SIGNORE vi
        condurrà. <sup>28 </sup> Là servirete dèi fatti da mano d'uomo, dèi di
        legno e di pietra, i quali non vedono, non odono, non mangiano, non
        annusano. <sup>29 </sup> Ma di là cercherai il SIGNORE, il tuo Dio, e lo
        troverai, se lo cercherai con tutto il tuo cuore e con tutta l'anima tua.
        <sup>30 </sup> Nella tua angoscia, quando tutte queste cose ti saranno
        accadute, negli ultimi tempi, tornerai al SIGNORE, al tuo Dio, e darai
        ascolto alla sua voce; <sup>31 </sup> poiché il SIGNORE, il tuo Dio, è
        un Dio misericordioso; egli non ti abbandonerà e non ti distruggerà, non
        dimenticherà il patto che giurò ai tuoi padri.<br>
        <sup>32 </sup> «Ricerca pure nei tempi antichi, che furono prima di te,
        dal giorno che Dio creò l'uomo sulla terra; chiedi da un'estremità dei
        cieli all'altra: "Ci fu mai cosa grande come questa? Si udì mai cosa
        simile a questa? <sup>33 </sup> Ci fu mai un popolo che abbia udito la
        voce di Dio che parlava dal fuoco come l'hai udita tu, e che sia rimasto
        vivo? <sup>34 </sup> Ci fu mai un dio che abbia cercato di venire a
        prendersi una nazione di mezzo a un'altra nazione mediante prove, segni,
        miracoli e battaglie, con mano potente e con braccio steso e con gesta
        tremende, come fece per voi il SIGNORE, il vostro Dio, in Egitto, sotto i
        vostri occhi?" <sup>35 </sup> Tu sei stato fatto testimone di queste
        cose affinché tu riconosca che il SIGNORE è Dio, e che oltre a lui non ve
        n'è nessun altro. <sup>36 </sup> Dal cielo ti ha fatto udire la sua voce
        per ammaestrarti; e sulla terra ti ha fatto vedere il suo grande fuoco e
        tu hai udito le sue parole venire dal fuoco. <sup>37 </sup> Egli ha
        amato i tuoi padri; perciò ha scelto i loro discendenti dopo di loro. Egli
        in persona ti ha fatto uscire dall'Egitto con la sua grande potenza, <sup>
            38
        </sup> per scacciare davanti a te nazioni più grandi e più potenti di
        te, per farti entrare nel loro paese e per dartene il possesso, come oggi
        si vede. <sup>39 </sup> Sappi dunque oggi e ritieni bene nel tuo cuore
        che il SIGNORE è Dio, lassù nei cieli e quaggiù sulla terra; e che non ve
        n'è alcun altro. <sup>40 </sup> Osserva dunque le sue leggi e i suoi
        comandamenti che oggi ti do, affinché siate felici tu e i tuoi figli dopo
        di te, e affinché tu prolunghi per sempre i tuoi giorni nel paese che il
        SIGNORE, il tuo Dio, ti dà».<br>
        <sup>41 </sup> Allora Mosè scelse tre città di là dal
        Giordano, verso oriente, <sup>42 </sup> perché servissero di rifugio
        all'omicida che avesse ucciso il suo prossimo involontariamente, senza
        averlo odiato in precedenza, e perché egli potesse fuggire in una di
        quelle città e rimanere in vita. <sup>43 </sup> Esse furono Beser, nel
        deserto, nella pianura, per i Rubeniti; Ramot, in Galaad, per i Gaditi, e
        Golan, in Basan, per i Manassiti.
    </p>

    <h3 class="h3">La legge ripetuta e raccomandata</h3>

    <p class="p">
        <sup>44 </sup> Questa è la legge che Mosè espose ai figli d'Israele. <sup>
            45
        </sup> Queste sono le istruzioni, le leggi e le prescrizioni che Mosè
        diede ai figli d'Israele quando furono usciti dall'Egitto, <sup>46 </sup>
        di là dal Giordano, nella valle di fronte a Bet-Peor, nel paese di Sicon,
        re degli Amorei, che abitava a Chesbon, e che Mosè e i figli d'Israele
        sconfissero dopo essere usciti dall'Egitto. <sup>47 </sup> Essi si
        impossessarono del suo paese e del paese di Og, re di Basan – due re
        amorei che stavano di là dal Giordano, verso oriente – <sup>48 </sup> da
        Aroer, che è all'inizio della valle dell'Arnon, fino al monte Sion, che è
        l'Ermon, <sup>49 </sup> con tutta la pianura oltre il Giordano, verso
        oriente, fino al mare della pianura sotto le pendici del Pisga.<br>
        <span class="color_of_chapter">5 </span><sup>1 </sup> Mosè convocò tutto Israele e disse loro: «Ascolta,
        Israele, le leggi e le prescrizioni che oggi io proclamo davanti a voi;
        imparatele e mettetele diligentemente in pratica.<br>
        <sup>2 </sup> Il SIGNORE, il nostro Dio, stabilì con noi un patto in
        Oreb. <sup>3 </sup> Il SIGNORE non stabilì questo patto con i nostri
        padri, ma con noi, che siamo qui oggi tutti quanti in vita. <sup>4 </sup>
        Il SIGNORE vi parlò faccia a faccia sul monte, dal fuoco. <sup>5 </sup>
        Io stavo allora fra il SIGNORE e voi per riferirvi la parola del SIGNORE,
        perché voi avevate paura di quel fuoco e non siete saliti sul monte. Egli
        disse:<br>
        <sup>6 </sup> "Io sono il SIGNORE, il tuo Dio, che ti ho fatto uscire dal
        paese d'Egitto, dalla casa di schiavitù.<br>
        <sup>7 </sup> Non avere altri dèi oltre a me.<br>
        <sup>8 </sup> Non farti scultura, immagine alcuna delle cose che sono
        lassù nel cielo o quaggiù sulla terra o nelle acque sotto la terra.<br>
        <sup>9 </sup> Non ti prostrare davanti a loro e non li servire, perché
        io, il SIGNORE, il tuo Dio, sono un Dio geloso; punisco l'iniquità dei
        padri sui figli fino alla terza e alla quarta generazione di quelli che mi
        odiano, <sup>10 </sup> e uso bontà fino alla millesima generazione,
        verso quelli che mi amano e osservano i miei comandamenti.<br>
        <sup>11 </sup> Non pronunciare il nome del SIGNORE, Dio tuo, invano,
        poiché il SIGNORE non riterrà innocente chi pronuncia il suo nome invano.<br>
        <sup>12 </sup> Osserva il giorno del riposo per santificarlo, come il
        SIGNORE, il tuo Dio, ti ha comandato. <sup>13 </sup> Lavora sei giorni,
        e fa' tutto il tuo lavoro, <sup>14 </sup> ma il settimo è giorno di
        riposo, consacrato al SIGNORE Dio tuo; non fare in esso nessun lavoro
        ordinario, né tu, né tuo figlio, né tua figlia, né il tuo servo, né la tua
        serva, né il tuo bue, né il tuo asino, né il tuo bestiame, né lo straniero
        che abita nella tua città, affinché il tuo servo e la tua serva si
        riposino come te. <sup>15 </sup> Ricòrdati che sei stato schiavo nel
        paese d'Egitto e che il SIGNORE, il tuo Dio, ti ha fatto uscire di là con
        mano potente e con braccio steso; perciò il SIGNORE, il tuo Dio, ti ordina
        di osservare il giorno del riposo.<br>
        <sup>16 </sup> Onora tuo padre e tua madre, come il SIGNORE, il tuo Dio,
        ti ha ordinato, affinché i tuoi giorni siano prolungati e affinché venga a
        te del bene sulla terra che il SIGNORE, il tuo Dio, ti dà.<br>
        <sup>17 </sup> Non uccidere.<br>
        <sup>18 </sup> Non commettere adulterio.<br>
        <sup>19 </sup> Non rubare.<br>
        <sup>20 </sup> Non attestare il falso contro il tuo prossimo.<br>
        <sup>21 </sup> Non concupire la moglie del tuo prossimo; non bramare la
        casa del tuo prossimo, né il suo campo, né il suo servo, né la sua serva,
        né il suo bue, né il suo asino, né cosa alcuna del tuo prossimo".
    </p>

    <h3 class="h3">Mosè scelto come mediatore</h3>

    <p class="p">
        <sup>22 </sup> «Queste parole pronunciò il SIGNORE parlando a tutta la
        vostra assemblea, sul monte, dal fuoco, dalla nuvola, dall'oscurità, con
        voce forte, e non aggiunse altro. Le scrisse su due tavole di pietra e me
        le diede.<br>
        <sup>23 </sup> Quando udiste la voce che usciva dalle tenebre, mentre il
        monte era tutto in fiamme, i vostri capi tribù e i vostri anziani si
        accostarono tutti a me, <sup>24 </sup> e diceste: "Ecco, il SIGNORE, il
        nostro Dio, ci ha fatto vedere la sua gloria e la sua maestà e noi abbiamo
        udito la sua voce dal fuoco; oggi abbiamo visto che Dio ha parlato con
        l'uomo e l'uomo è rimasto vivo. <sup>25 </sup> Ma ora perché dovremmo
        morire? Questo gran fuoco ci consumerà; noi moriremo se continuiamo a
        udire la voce del SIGNORE, il nostro Dio. <sup>26 </sup> Poiché qual è
        il mortale, chiunque egli sia, che abbia udito come noi la voce del Dio
        vivente parlare dal fuoco e sia rimasto vivo? <sup>27 </sup> Avvicìnati
        tu e ascolta tutto ciò che il SIGNORE, il nostro Dio, dirà; poi ci
        riferirai tutto ciò che il SIGNORE, il nostro Dio, ti avrà detto, e noi
        l'ascolteremo e lo faremo".<br>
        <sup>28 </sup> Il SIGNORE udì le vostre parole, mentre mi
        parlavate; e il SIGNORE mi disse: "Io ho udito le parole che questo popolo
        ti ha rivolto; tutto quello che hanno detto sta bene. <sup>29 </sup> Oh,
        avessero sempre un simile cuore da temermi e da osservare tutti i miei
        comandamenti, affinché venga del bene a loro e ai loro figli per sempre! <sup>
            30
        </sup> Va' e di' loro: ‘Tornate alle vostre tende'. <sup>31 </sup> Tu
        invece resta qui con me e io ti dirò tutti i comandamenti, tutte le leggi
        e le prescrizioni che insegnerai loro, perché le mettano in pratica nel
        paese che io do loro in possesso". <sup>32 </sup> Abbiate dunque cura di
        fare ciò che il SIGNORE, il vostro Dio, vi ha comandato; non ve ne sviate
        né a destra né a sinistra; <sup>33 </sup> camminate in tutto e per tutto
        per la via che il SIGNORE, il vostro Dio, vi ha prescritta, affinché
        viviate e siate felici e prolunghiate i vostri giorni nel paese che voi
        possederete.
    </p>

    <h3 class="h3">Principi basilari della legge</h3>

    <p class="p">
        <span class="color_of_chapter">6 </span><sup>1 </sup> «Questi sono i comandamenti, le leggi e le prescrizioni
        che il SIGNORE, il vostro Dio, ha ordinato di insegnarvi, perché li
        mettiate in pratica nel paese nel quale vi preparate a entrare per
        prenderne possesso, <sup>2 </sup> così che tu tema il tuo Dio, il
        SIGNORE, osservando, tutti i giorni della tua vita, tu, tuo figlio e il
        figlio di tuo figlio, tutte le sue leggi e tutti i suoi comandamenti che
        io ti do, affinché i tuoi giorni siano prolungati. <sup>3 </sup>
        Ascoltali dunque, Israele, e abbi cura di metterli in pratica, affinché
        venga a te del bene e vi moltiplichiate grandemente nel paese dove
        scorrono il latte e il miele, come il SIGNORE, il Dio dei tuoi padri, ti
        ha detto.<br>
        <sup>4 </sup> Ascolta, Israele: il SIGNORE, il nostro Dio, è l'unico
        SIGNORE.<br>
        <sup>5 </sup> Tu amerai dunque il SIGNORE, il tuo Dio, con tutto il
        cuore, con tutta l'anima tua e con tutte le tue forze. <sup>6 </sup>
        Questi comandamenti, che oggi ti do, ti staranno nel cuore; <sup>7 </sup>
        li inculcherai ai tuoi figli, ne parlerai quando te ne starai seduto in
        casa tua, quando sarai per via, quando ti coricherai e quando ti alzerai.
        <sup>8 </sup> Te li legherai alla mano come un segno, te li metterai
        sulla fronte in mezzo agli occhi <sup>9 </sup> e li scriverai sugli
        stipiti della tua casa e sulle porte della tua città.<br>
        <sup>10 </sup> «Quando il SIGNORE, il tuo Dio, ti avrà fatto entrare nel
        paese che giurò ai tuoi padri, Abraamo, Isacco e Giacobbe, di darti;
        quando ti avrà condotto alle grandi e belle città che non hai edificate, <sup>
            11
        </sup> alle case piene di ogni bene che non hai accumulato, alle
        cisterne che non hai scavate, alle vigne e agli uliveti che non hai
        piantati; quando mangerai e sarai sazio, <sup>12 </sup> guàrdati dal
        dimenticare il SIGNORE che ti ha fatto uscire dal paese d'Egitto, dalla
        casa di schiavitù. <sup>13 </sup> Temerai il SIGNORE, il tuo Dio, lo
        servirai e giurerai nel suo nome. <sup>14 </sup> Non seguirete altri
        dèi, presi fra gli dèi degli altri popoli intorno a voi, <sup>15 </sup>
        perché il tuo Dio, il SIGNORE, che sta in mezzo a te, è un Dio geloso;
        l'ira del SIGNORE tuo Dio si accenderebbe contro di te e ti farebbe
        scomparire dalla terra. <sup>16 </sup> Non tenterete il SIGNORE, il
        vostro Dio, come lo tentaste a Massa. <sup>17 </sup> Osserverete
        diligentemente i comandamenti del SIGNORE, il vostro Dio, le sue
        istruzioni e le sue leggi che vi ha date. <sup>18 </sup> Farai ciò che è
        giusto e buono agli occhi del SIGNORE, affinché venga a te del bene ed
        entri in possesso del buon paese che il SIGNORE giurò ai tuoi padri di
        darti, <sup>19 </sup> dopo che egli avrà scacciato tutti i tuoi nemici
        davanti a te, come il SIGNORE ha promesso. <sup>20 </sup> Quando in
        avvenire tuo figlio ti domanderà: "Che significano queste istruzioni,
        queste leggi e queste prescrizioni che il SIGNORE, il nostro Dio, vi ha
        date?", <sup>21 </sup> tu risponderai a tuo figlio: "Eravamo schiavi del
        faraone in Egitto e il SIGNORE ci fece uscire dall'Egitto con mano
        potente. <sup>22 </sup> Il SIGNORE operò sotto i nostri occhi miracoli e
        prodigi grandi e disastrosi contro l'Egitto, contro il faraone e contro
        tutta la sua casa, <sup>23 </sup> e ci fece uscire di là per condurci
        nel paese che aveva giurato ai nostri padri di darci. <sup>24 </sup> Il
        SIGNORE ci ordinò di mettere in pratica tutte queste leggi e di temere il
        SIGNORE, il nostro Dio, affinché venisse a noi del bene sempre ed egli ci
        conservasse in vita, come ha fatto finora. <sup>25 </sup> Questa sarà la
        nostra giustizia: l'aver cura di mettere in pratica tutti questi
        comandamenti davanti al SIGNORE nostro Dio, come egli ci ha ordinato".
    </p>

    <h3 class="h3">Ordine di distruggere i Cananei e i loro idoli</h3>

    <p class="p">
        <span class="color_of_chapter">7 </span><sup>1 </sup> «Quando il SIGNORE, il tuo Dio, ti avrà introdotto nel
        paese che vai a prendere in possesso, e avrai scacciato molti popoli: gli
        Ittiti, i Ghirgasei, gli Amorei, i Cananei, i Ferezei, gli Ivvei e i
        Gebusei, sette popoli più grandi e più potenti di te; <sup>2 </sup>
        quando il SIGNORE, il tuo Dio, li avrà dati in tuo potere e tu li avrai
        sconfitti, tu li voterai allo sterminio; non farai alleanza con loro e non
        farai loro grazia. <sup>3 </sup> Non t'imparenterai con loro, non darai
        le tue figlie ai loro figli e non prenderai le loro figlie per i tuoi
        figli, <sup>4 </sup> perché distoglierebbero da me i tuoi figli che
        servirebbero dèi stranieri e l'ira del SIGNORE si accenderebbe contro di
        voi. Egli ben presto vi distruggerebbe. <sup>5 </sup> Invece farete loro
        così: demolirete i loro altari, spezzerete le loro statue, abbatterete i
        loro idoli di Astarte e darete alle fiamme le loro immagini scolpite.<br>
        <sup>6 </sup> «Infatti tu sei un popolo consacrato al SIGNORE
        tuo Dio. Il SIGNORE, il tuo Dio, ti ha scelto per essere il suo tesoro
        particolare fra tutti i popoli che sono sulla faccia della terra. <sup>
            7
        </sup> Il SIGNORE si è affezionato a voi e vi ha scelti, non perché foste
        più numerosi di tutti gli altri popoli, anzi siete meno numerosi di ogni
        altro popolo, <sup>8 </sup> ma perché il SIGNORE vi ama: il SIGNORE vi
        ha fatti uscire con mano potente e vi ha liberati dalla casa di schiavitù,
        dalla mano del faraone, re d'Egitto, perché ha voluto mantenere il
        giuramento fatto ai vostri padri. <sup>9 </sup> Riconosci dunque che il
        SIGNORE, il tuo Dio, è Dio: il Dio fedele, che mantiene il suo patto e la
        sua bontà fino alla millesima generazione verso quelli che lo amano e
        osservano i suoi comandamenti, <sup>10 </sup> ma a quelli che lo odiano
        rende immediatamente ciò che si meritano, e li distrugge; non rinvia, ma
        rende immediatamente a chi lo odia ciò che si merita. <sup>11 </sup>
        Osserva dunque i comandamenti, le leggi e le prescrizioni che oggi ti do,
        mettendoli in pratica.<br>
        <sup>12 </sup> «Se darete ascolto a queste prescrizioni, se le
        osserverete e le metterete in pratica, il SIGNORE, il vostro Dio, manterrà
        con voi il patto e la bontà che promise con giuramento ai vostri padri. <sup>
            13
        </sup> Egli ti amerà e ti benedirà, ti moltiplicherà, benedirà il frutto
        del tuo seno e il frutto della tua terra: il tuo frumento, il tuo mosto e
        il tuo olio, i parti delle tue vacche e delle tue pecore, nel paese che
        giurò ai tuoi padri di darti. <sup>14 </sup> Tu sarai benedetto più di
        tutti i popoli e non ci sarà in mezzo a te né uomo né donna sterile, né
        animale sterile fra il tuo bestiame. <sup>15 </sup> Il SIGNORE
        allontanerà da te ogni malattia e non manderà su di te nessuna di quelle
        funeste malattie d'Egitto, che ben conoscesti, ma le infliggerà a coloro
        che ti odiano.<br>
        <sup>16 </sup> Sterminerai dunque tutti i popoli che il SIGNORE, il tuo
        Dio, sta per dare in tuo potere; il tuo occhio non si impietosisca, e non
        servire i loro dèi, perché ciò sarebbe per te un'insidia. <sup>17 </sup>
        Forse dirai in cuor tuo: "Queste nazioni sono più numerose di me; come
        potrò scacciarle?" <sup>18 </sup> Non le temere! Ricòrdati di quello che
        il SIGNORE, il tuo Dio, fece al faraone e a tutti gli Egiziani; <sup>19 </sup>
        ricòrdati delle grandi prove che vedesti con i tuoi occhi, dei miracoli e
        dei prodigi, della mano potente e del braccio steso con i quali il
        SIGNORE, il tuo Dio, ti fece uscire dall'Egitto; così farà il SIGNORE, il
        tuo Dio, a tutti i popoli dei quali hai timore. <sup>20 </sup> Il
        SIGNORE, il tuo Dio, manderà pure contro di loro i calabroni, finché siano
        periti quelli che saranno rimasti e quelli che si saranno nascosti per
        paura di te. <sup>21 </sup> Non ti sgomentare per causa loro, perché il
        SIGNORE, il tuo Dio, Dio grande e terribile, è in mezzo a te. <sup>22 </sup>
        Il SIGNORE, il tuo Dio, scaccerà a poco a poco queste nazioni davanti a
        te. Tu non potrai distruggerle d'un colpo solo, perché le bestie della
        campagna si moltiplicherebbero a tuo danno. <sup>23 </sup> Il SIGNORE
        tuo Dio, invece, le darà in tuo potere e le metterà in fuga con grande
        scompiglio finché siano distrutte. <sup>24 </sup> Ti darà nelle mani i
        loro re, e tu farai scomparire i loro nomi di sotto il cielo; nessuno
        potrà resisterti, finché tu le abbia distrutte. <sup>25 </sup> Darai
        alle fiamme le immagini scolpite dei loro dèi; non desidererai e non
        prenderai per te argento né oro che è su di esse, affinché tu non rimanga
        preso al laccio; perché sono abominevoli per il SIGNORE tuo Dio. <sup>
            26
        </sup> Non introdurrai cosa abominevole in casa tua, perché saresti votato
        allo sterminio come quella cosa; dovrai detestarla e aborrirla, perché è
        cosa votata allo sterminio.
    </p>

    <h3 class="h3">La terra promessa e la gratitudine verso Dio</h3>

    <p class="p">
        <span class="color_of_chapter">8 </span><sup>1 </sup> «Abbiate cura di mettere in pratica tutti i comandamenti
        che oggi vi do, affinché viviate, moltiplichiate ed entriate in possesso
        del paese che il SIGNORE giurò di dare ai vostri padri. <sup>2 </sup>
        Ricòrdati di tutto il cammino che il SIGNORE, il tuo Dio, ti ha fatto fare
        in questi quarant'anni nel deserto per umiliarti e metterti alla prova,
        per sapere quello che avevi nel cuore e se tu avresti osservato o no i
        suoi comandamenti. <sup>3 </sup> Egli dunque ti ha umiliato, ti ha fatto
        provare la fame, poi ti ha nutrito di manna, che tu non conoscevi e che i
        tuoi padri non avevano mai conosciuto, per insegnarti che l'uomo non vive
        soltanto di pane, ma che vive di tutto quello che procede dalla bocca del
        SIGNORE. <sup>4 </sup> Il tuo vestito non ti si è logorato addosso, e il
        tuo piede non si è gonfiato durante questi quarant'anni. <sup>5 </sup>
        Riconosci dunque in cuor tuo che, come un uomo corregge suo figlio, così
        il SIGNORE, il tuo Dio, corregge te.<br>
        <sup>6 </sup> Osserva i comandamenti del SIGNORE tuo Dio; cammina nelle
        sue vie e temilo, <sup>7 </sup> perché il SIGNORE, il tuo Dio, sta per
        farti entrare in un buon paese: paese di corsi d'acqua, di laghi e di
        sorgenti che nascono nelle valli e nei monti; <sup>8 </sup> paese di
        frumento, d'orzo, di vigne, di fichi e di melograni; paese d'ulivi e di
        miele; <sup>9 </sup> paese dove mangerai del pane a volontà, dove non ti
        mancherà nulla; paese dove le pietre sono ferro e dai cui monti scaverai
        il rame. <sup>10 </sup> Mangerai dunque e ti sazierai e benedirai il
        SIGNORE, il tuo Dio, a motivo del buon paese che ti avrà dato. <sup>11 </sup>
        Guàrdati dal dimenticare il SIGNORE, il tuo Dio, al punto da non osservare
        i suoi comandamenti, le sue prescrizioni e le sue leggi che oggi ti do; <sup>
            12
        </sup> affinché non avvenga, dopo che avrai mangiato a sazietà e avrai
        costruito e abitato delle belle case, <sup>13 </sup> dopo che avrai
        visto il tuo bestiame grosso e minuto moltiplicarsi, accrescersi il tuo
        argento, il tuo oro e abbondare ogni tua cosa, <sup>14 </sup> che il tuo
        cuore si insuperbisca e tu dimentichi il SIGNORE, il tuo Dio, che ti ha
        fatto uscire dal paese d'Egitto, dalla casa di schiavitù; <sup>15 </sup>
        che ti ha condotto attraverso questo grande e terribile deserto, pieno di
        serpenti velenosi e di scorpioni, terra arida, senz'acqua; che ha fatto
        sgorgare per te acqua dalla roccia durissima; <sup>16 </sup> che nel
        deserto ti ha nutrito di manna che i tuoi padri non avevano mai
        conosciuta, per umiliarti e per provarti, per farti, alla fine, del bene.
        <sup>17 </sup> Guàrdati dunque dal dire in cuor tuo: "La mia forza e la
        potenza della mia mano mi hanno procurato queste ricchezze". <sup>18 </sup>
        Ricòrdati del SIGNORE tuo Dio, poiché egli ti dà la forza per procurarti
        ricchezze, per confermare, come fa oggi, il patto che giurò ai tuoi padri.<br>
        <sup>19 </sup> Ma se ti dimenticherai del SIGNORE tuo Dio, e
        seguirai altri dèi e li servirai e ti prostrerai davanti a loro, io vi
        dichiaro oggi solennemente che certo perirete. <sup>20 </sup> Perirete
        come le nazioni che il SIGNORE fa perire davanti a voi, perché non avrete
        dato ascolto alla voce del SIGNORE vostro Dio.
    </p>

    <h3 class="h3">Rievocazione delle ribellioni d'Israele</h3>

    <p class="p">
        <span class="color_of_chapter">9 </span><sup>1 </sup> «Ascolta, Israele! Oggi tu stai per passare il Giordano
        per andare a impadronirti di nazioni più grandi e più potenti di te, di
        città grandi e fortificate fino al cielo, <sup>2 </sup> di un popolo
        grande e alto di statura: dei figli degli Anachiti che tu conosci e dei
        quali hai sentito dire: "Chi mai può resistere ai figli di Anac?" <sup>
            3
        </sup> Sappi dunque oggi che il SIGNORE, il tuo Dio, è colui che marcerà
        alla tua testa come un fuoco che divora; egli li distruggerà e li
        abbatterà davanti a te; tu li scaccerai e li farai perire in un attimo,
        come il SIGNORE ti ha detto. <sup>4 </sup> Quando il SIGNORE, il tuo
        Dio, li avrà scacciati davanti a te, non dire nel tuo cuore: "È per la mia
        giustizia che il SIGNORE mi ha fatto entrare in possesso di questo paese";
        poiché il SIGNORE scaccia davanti a te queste nazioni, per la loro
        malvagità. <sup>5 </sup> No, tu non entri in possesso del loro paese per
        la tua giustizia, né per la rettitudine del tuo cuore; ma il SIGNORE, il
        tuo Dio, sta per scacciare quelle nazioni davanti a te per la loro
        malvagità e per mantenere la parola giurata ai tuoi padri, ad Abraamo, a
        Isacco e a Giacobbe. <sup>6 </sup> Non è dunque per la tua giustizia che
        il SIGNORE, il tuo Dio, ti dà il possesso di questo buon paese; perché sei
        un popolo dal collo duro.<br>
        <sup>7 </sup> Ricòrdati, non dimenticare come hai provocato all'ira il
        SIGNORE, il tuo Dio, nel deserto. Dal giorno che uscisti dal paese
        d'Egitto, fino al vostro arrivo in questo luogo, siete stati ribelli al
        SIGNORE.<br>
        <sup>8 </sup> Anche a Oreb provocaste all'ira il SIGNORE; il SIGNORE si
        adirò contro di voi, al punto da volervi distruggere. <sup>9 </sup>
        Quando io salii sul monte a prendere le tavole di pietra, le tavole del
        patto che il SIGNORE aveva stipulato con voi, io rimasi sul monte quaranta
        giorni e quaranta notti, senza mangiare pane né bere acqua; <sup>10 </sup>
        il SIGNORE mi diede le due tavole di pietra, scritte con il dito di Dio,
        sulle quali stavano tutte le parole che il SIGNORE vi aveva dette sul
        monte, parlandovi dal fuoco, il giorno dell'assemblea. <sup>11 </sup> Fu
        alla fine dei quaranta giorni e delle quaranta notti che il SIGNORE mi
        diede le due tavole di pietra, le tavole del patto. <sup>12 </sup> Poi
        il SIGNORE mi disse: "Muoviti, scendi presto di qui, perché il tuo popolo
        che hai fatto uscire dall'Egitto si è corrotto; hanno ben presto lasciato
        la via che io avevo loro ordinato di seguire; si sono fatti un'immagine di
        metallo fuso". <sup>13 </sup> Il SIGNORE mi parlò ancora e disse: "Io
        l'ho visto questo popolo; è un popolo dal collo duro; <sup>14 </sup>
        lasciami fare; io li distruggerò e cancellerò il loro nome sotto il cielo
        e farò di te una nazione più potente e più grande di loro". <sup>15 </sup>
        Così io mi volsi e scesi dal monte che era tutto in fiamme; tenevo nelle
        mie mani le due tavole del patto. <sup>16 </sup> Guardai, e vidi che
        avevate peccato contro il SIGNORE Dio vostro; vi eravate fatti un vitello
        di metallo fuso, avevate ben presto lasciato la via che il SIGNORE vi
        aveva ordinato di seguire. <sup>17 </sup> Presi le due tavole, le gettai
        dalle mie mani e le spezzai sotto i vostri occhi. <sup>18 </sup> Poi mi
        prostrai davanti al SIGNORE, come avevo fatto la prima volta, per quaranta
        giorni e per quaranta notti; non mangiai pane e non bevvi acqua, a causa
        del gran peccato che avevate commesso facendo ciò che è male agli occhi
        del SIGNORE, per irritarlo. <sup>19 </sup> Poiché io avevo paura davanti
        all'ira e al furore da cui il SIGNORE era invaso contro di voi, al punto
        di volervi distruggere. Ma il SIGNORE mi esaudì anche quella volta. <sup>
            20
        </sup> Il SIGNORE si adirò fortemente anche contro Aaronne, al punto di
        volerlo far perire; io pregai in quell'occasione anche per Aaronne. <sup>
            21
        </sup> Poi presi l'oggetto del vostro delitto, il vitello che avevate
        fatto, lo gettai nel fuoco, lo frantumai riducendolo in polvere, e buttai
        quella polvere nel torrente che scende dal monte.<br>
        <sup>22 </sup> Anche a Tabera, a Massa e a Chibrot-Attaava voi irritaste
        il SIGNORE.<br>
        <sup>23 </sup> Quando il SIGNORE volle farvi partire da Cades-Barnea
        dicendo: "Salite e impossessatevi del paese che io vi do", voi vi
        ribellaste all'ordine del SIGNORE vostro Dio, non aveste fede in lui e non
        ubbidiste alla sua voce.<br>
        <sup>24 </sup> Siete stati ribelli al SIGNORE dal giorno che
        vi conobbi.<br>
        <sup>25 </sup> Io rimasi dunque così prostrato davanti al SIGNORE quei
        quaranta giorni e quelle quaranta notti, perché il SIGNORE aveva detto di
        volervi distruggere. <sup>26 </sup> Pregai il SIGNORE e dissi: "Signore,
        DIO, non distruggere il tuo popolo, la tua eredità, che hai redento nella
        tua grandezza, che hai fatto uscire dall'Egitto con mano potente. <sup>
            27
        </sup> Ricòrdati dei tuoi servi, Abraamo, Isacco e Giacobbe; non guardare
        alla caparbietà di questo popolo, alla sua malvagità e al suo peccato, <sup>
            28
        </sup> affinché il paese dal quale ci hai fatti uscire non dica: ‘Il
        SIGNORE non era capace d'introdurli nella terra che aveva loro promessa e,
        siccome li odiava, li ha fatti uscire di qui per farli morire nel
        deserto'. <sup>29 </sup> Nondimeno, essi sono il tuo popolo, la tua
        eredità, che facesti uscire dall'Egitto con la tua grande potenza e con il
        tuo braccio steso".
    </p>

    <h3 class="h3">Le nuove tavole della legge</h3>

    <p class="p">
        <span class="color_of_chapter">10 </span><sup>1 </sup> «In quel tempo il SIGNORE mi disse: "Taglia due tavole di
        pietra come le prime e sali da me sul monte; fatti anche un'arca di legno.
        <sup>2 </sup> Io scriverò su quelle tavole le parole che erano sulle
        prime che hai spezzate, e tu le metterai nell'arca". <sup>3 </sup> Io
        feci allora un'arca di legno d'acacia, e tagliai due tavole di pietra come
        le prime; poi salii sul monte, tenendo le due tavole in mano. <sup>4 </sup>
        Il SIGNORE scrisse su quelle due tavole ciò che era stato scritto la prima
        volta, cioè i dieci comandamenti che il SIGNORE aveva pronunciato per voi
        sul monte, parlando dal fuoco, il giorno dell'assemblea. E il SIGNORE me
        le diede. <sup>5 </sup> Allora mi voltai e scesi dal monte; misi le
        tavole nell'arca che avevo fatta, e sono lì, come il SIGNORE mi aveva
        ordinato.<br>
        <sup>6 </sup> I figli d'Israele partirono da Beerot-Benè-Iaacan per
        Mosera. Là Aaronne morì e fu sepolto; ed Eleazar, suo figlio, divenne
        sacerdote al suo posto. <sup>7 </sup> Di là partirono per Gudgoda, e da
        Gudgoda per Iotbata, paese di corsi d'acqua. <sup>8 </sup> In quel tempo
        il SIGNORE separò la tribù di Levi per portare l'arca del patto del
        SIGNORE, per stare davanti al SIGNORE, per servirlo e per dare la
        benedizione nel nome di lui, come ha fatto fino a questo giorno. <sup>9 </sup>
        Perciò Levi non ha parte né eredità con i suoi fratelli; il SIGNORE è la
        sua eredità, come gli ha detto il SIGNORE, il tuo Dio.<br>
        <sup>10 </sup> Io rimasi sul monte, come la prima volta, quaranta giorni
        e quaranta notti; e il SIGNORE mi esaudì anche questa volta: il SIGNORE
        non volle distruggerti. <sup>11 </sup> Il SIGNORE mi disse: "Àlzati,
        mettiti in cammino alla testa del popolo, perché entrino nel paese che
        giurai ai loro padri di dare loro e ne prendano possesso".
    </p>

    <h3 class="h3">Esortazione a ubbidire a Dio</h3>

    <p class="p">
        <sup>12 </sup> «E ora, Israele, che cosa chiede da te il SIGNORE, il tuo
        Dio, se non che tu tema il SIGNORE, il tuo Dio, che tu cammini in tutte le
        sue vie, che tu lo ami e serva il SIGNORE, il tuo Dio, con tutto il tuo
        cuore e con tutta l'anima tua, <sup>13 </sup> che tu osservi per il tuo
        bene i comandamenti del SIGNORE e le sue leggi che oggi ti do? <sup>14 </sup>
        Ecco, al SIGNORE tuo Dio appartengono i cieli, i cieli dei cieli, la terra
        e tutto ciò che essa contiene; <sup>15 </sup> ma soltanto ai tuoi padri
        il SIGNORE si affezionò e li amò; poi, dopo di loro, fra tutti i popoli
        scelse la loro discendenza, cioè voi, come oggi si vede. <sup>16 </sup>
        Circoncidete dunque il vostro cuore e non indurite più il vostro collo; <sup>
            17
        </sup> poiché il SIGNORE, il vostro Dio, è il Dio degli dèi, il Signore
        dei signori, il Dio grande, forte e tremendo, che non ha riguardi
        personali e non accetta regali, <sup>18 </sup> che fa giustizia
        all'orfano e alla vedova, che ama lo straniero e gli dà pane e vestito. <sup>
            19
        </sup> Amate dunque lo straniero, poiché anche voi foste stranieri nel
        paese d'Egitto. <sup>20 </sup> Temi il SIGNORE, il tuo Dio, servilo,
        tieniti stretto a lui e giura nel suo nome. <sup>21 </sup> Egli è
        l'oggetto delle tue lodi, è il tuo Dio, che ha fatto per te queste cose
        grandi e tremende che gli occhi tuoi hanno viste. <sup>22 </sup> I tuoi
        padri scesero in Egitto; erano settanta persone e ora il SIGNORE, il tuo
        Dio, ha fatto di te una moltitudine simile alle stelle del cielo.
    </p>

    <h3 class="h3">La benedizione e la maledizione poste davanti a Israele</h3>

    <p class="p">
        <span class="color_of_chapter">11 </span><sup>1 </sup> «Ama dunque il SIGNORE, il tuo Dio, e osserva sempre
        quello che ti dice di osservare: le sue leggi, le sue prescrizioni e i
        suoi comandamenti. <sup>2 </sup> Riconoscete oggi quel che i vostri
        figli non hanno conosciuto né visto, cioè la disciplina del SIGNORE vostro
        Dio, la sua grandezza, la sua mano potente, il suo braccio steso, <sup>
            3
        </sup> i suoi miracoli, le opere che fece in mezzo all'Egitto contro il
        faraone, re d'Egitto, e contro il suo paese; <sup>4 </sup> quel che fece
        all'esercito egiziano, ai suoi cavalli e ai suoi carri, come fece rifluire
        su di loro le acque del mar Rosso quando essi vi inseguivano, e come li
        distrusse per sempre; <sup>5 </sup> quel che ha fatto per voi nel
        deserto, fino al vostro arrivo in questo luogo; <sup>6 </sup> quel che
        fece a Datan e ad Abiram, figli di Eliab, figlio di Ruben; come la terra
        spalancò la sua bocca e li inghiottì con le loro famiglie, le loro tende e
        tutti quelli che erano al loro seguito, in mezzo a tutto Israele. <sup>
            7
        </sup> Poiché i vostri occhi hanno visto le grandi cose che il SIGNORE ha
        fatte. <sup>8 </sup> Osservate dunque tutti i comandamenti che oggi vi
        do, affinché siate forti e possiate entrare in possesso del paese nel
        quale state per entrare per impadronirvene, <sup>9 </sup> e affinché
        prolunghiate i vostri giorni sul suolo che il SIGNORE giurò di dare ai
        vostri padri e alla loro discendenza: terra dove scorrono il latte e il
        miele. <sup>10 </sup> Poiché il paese del quale stai per entrare in
        possesso non è come il paese d'Egitto dal quale siete usciti, e nel quale
        spargevi i semi e poi lo irrigavi con i piedi, come si fa con un orto; <sup>
            11
        </sup> ma il paese del quale andate a prendere possesso è paese di monti
        e di valli, che assorbe l'acqua della pioggia che viene dal cielo: <sup>
            12
        </sup> paese del quale il SIGNORE, il tuo Dio, ha cura e sul quale
        stanno sempre gli occhi del SIGNORE tuo Dio, dal principio alla fine
        dell'anno.<br>
        <sup>13 </sup> Se ubbidirete diligentemente ai miei comandamenti che oggi
        vi do, amando il SIGNORE, il vostro Dio, servendolo con tutto il vostro
        cuore e con tutta la vostra anima, <sup>14 </sup> io darò al vostro
        paese la pioggia nella stagione giusta: la pioggia d'autunno e di
        primavera, perché tu possa raccogliere il tuo grano, il tuo vino e il tuo
        olio; <sup>15 </sup> e farò pure crescere l'erba nei tuoi campi per il
        tuo bestiame, e tu mangerai e sarai saziato. <sup>16 </sup> State
        attenti a non lasciarvi ingannare, a non abbandonare la retta via e a non
        servire dèi stranieri prostrandovi davanti a loro. <sup>17 </sup>
        Altrimenti si accenderà contro di voi l'ira del SIGNORE ed egli chiuderà i
        cieli in modo che non vi sarà più pioggia, la terra non darà più i suoi
        prodotti e voi perirete presto nel buon paese che il SIGNORE vi dà.<br>
        <sup>18 </sup> «Vi metterete dunque nel cuore e nell'anima
        queste mie parole; ve le legherete alla mano come un segno e ve le
        metterete sulla fronte in mezzo agli occhi; <sup>19 </sup> le
        insegnerete ai vostri figli, parlandone quando te ne starai seduto in casa
        tua, quando sarai in viaggio, quando ti coricherai e quando ti alzerai; <sup>
            20
        </sup> le scriverai sugli stipiti della tua casa e sulle porte delle tue
        città, <sup>21 </sup> affinché i vostri giorni e i giorni dei vostri
        figli, nel paese che il SIGNORE giurò di dare ai vostri padri siano
        numerosi come i giorni dei cieli al di sopra della terra. <sup>22 </sup>
        Infatti, se osservate diligentemente tutti questi comandamenti che vi do,
        e li mettete in pratica, amando il SIGNORE, il vostro Dio, camminando in
        tutte le sue vie e tenendovi stretti a lui, <sup>23 </sup> il SIGNORE
        scaccerà davanti a voi tutte quelle nazioni e voi vi impadronirete di
        nazioni più grandi e più potenti di voi. <sup>24 </sup> Ogni luogo che
        la pianta del vostro piede calcherà sarà vostro; i vostri confini si
        estenderanno dal deserto al Libano, dal fiume, il fiume Eufrate, al mare
        occidentale. <sup>25 </sup> Nessuno vi potrà resistere; il SIGNORE, il
        vostro Dio, come vi ha detto, diffonderà la paura e il terrore di voi per
        tutto il paese dove camminerete.<br>
        <sup>26 </sup> «Guardate, io metto oggi davanti a voi la benedizione e la
        maledizione: <sup>27 </sup> la benedizione se ubbidite ai comandamenti
        del SIGNORE vostro Dio, che oggi vi do; <sup>28 </sup> la maledizione,
        se non ubbidite ai comandamenti del SIGNORE vostro Dio, e se vi
        allontanate dalla via che oggi vi ordino, per andare dietro a dèi
        stranieri che voi non avete mai conosciuto. <sup>29 </sup> Quando il
        SIGNORE, il tuo Dio, ti avrà fatto entrare nel paese nel quale vai per
        prenderne possesso, tu pronuncerai la benedizione sul monte Gherizim, e la
        maledizione sul monte Ebal. <sup>30 </sup> Questi monti non sono forse
        di là dal Giordano, oltre la via di ponente, nel paese dei Cananei che
        abitano nella pianura di fronte a Ghilgal presso le querce di More? <sup>
            31
        </sup> Poiché voi vi accingete a passare il Giordano per andare a
        prendere possesso del paese, che il SIGNORE, il vostro Dio, vi dà; voi lo
        possederete e vi abiterete. <sup>32 </sup> Abbiate dunque cura di
        mettere in pratica tutte le leggi e le prescrizioni che oggi io metto
        davanti a voi.
    </p>

    <h3 class="h3">Ripetizione delle leggi e delle prescrizioni</h3>

    <h3 class="h3">Ordine di servire il Signore nel luogo scelto da lui</h3>

    <p class="p">
        <span class="color_of_chapter">12 </span><sup>1 </sup> «Queste sono le leggi e le prescrizioni che avrete cura
        d'osservare nel paese che il SIGNORE, il Dio dei tuoi padri, ti dà, perché
        tu lo possegga, tutto il tempo che vivrete nel paese.<br>
        <sup>2 </sup> Distruggerete interamente tutti i luoghi – sugli alti
        monti, sui colli e sotto ogni albero verdeggiante – dove le nazioni che
        state per scacciare servono i loro dèi. <sup>3 </sup> Demolirete i loro
        altari, spezzerete le loro statue, darete alle fiamme i loro idoli di
        Astarte, abbatterete le immagini scolpite dei loro dèi e farete sparire il
        loro nome da quei luoghi.<br>
        <sup>4 </sup> «Non farete così riguardo al SIGNORE Dio vostro; <sup>5 </sup>
        ma lo cercherete nella sua dimora, nel luogo che il SIGNORE, il vostro
        Dio, avrà scelto fra tutte le vostre tribù, per mettervi il suo nome; là
        andrete; <sup>6 </sup> là porterete i vostri olocausti e i vostri
        sacrifici, le vostre decime, quello che le vostre mani avranno prelevato,
        le vostre offerte votive e le vostre offerte volontarie, i primogeniti dei
        vostri armenti e delle vostre greggi; <sup>7 </sup> là mangerete davanti
        al SIGNORE Dio vostro, e vi rallegrerete, voi e le vostre famiglie,
        godendo di tutto ciò a cui avrete messo mano e con cui il SIGNORE, il
        vostro Dio, vi avrà benedetti. <sup>8 </sup> Non farete come facciamo
        oggi qui, dove ognuno fa tutto quello che gli pare bene, <sup>9 </sup>
        perché finora non siete giunti al riposo e all'eredità che il SIGNORE, il
        vostro Dio, vi dà. <sup>10 </sup> Voi dunque passerete il Giordano e
        abiterete il paese che il SIGNORE, il vostro Dio, vi dà in eredità; avrete
        pace da tutti i vostri nemici che vi circondano e vivrete nella sicurezza.
        <sup>11 </sup> Allora porterete al luogo che il SIGNORE, il vostro Dio,
        avrà scelto per dimora del suo nome, tutto quello che vi comando: i vostri
        olocausti e i vostri sacrifici, le vostre decime, quello che le vostre
        mani avranno prelevato, e tutte le offerte scelte che avrete consacrato
        per voto al SIGNORE. <sup>12 </sup> Vi rallegrerete davanti al SIGNORE
        vostro Dio, voi, i vostri figli, le vostre figlie, i vostri servi, le
        vostre serve e il Levita che abiterà nelle vostre città; poiché egli non
        ha né parte né proprietà tra di voi. <sup>13 </sup> Allora ti guarderai
        bene dall'offrire i tuoi olocausti in un luogo qualsiasi; <sup>14 </sup>
        ma offrirai i tuoi olocausti nel luogo che il SIGNORE avrà scelto in una
        delle tue tribù; là farai tutto quello che ti comando.<br>
        <sup>15 </sup> Però potrai a tuo piacimento scannare animali e mangiarne
        la carne in tutte le tue città, secondo la benedizione che il SIGNORE ti
        avrà elargita; tanto colui che sarà impuro come colui che sarà puro ne
        potranno mangiare, come si fa della carne di gazzella e di cervo, <sup>
            16
        </sup> ma non ne mangerete il sangue; lo spargerai per terra come acqua.<br>
        <sup>17 </sup> Non potrai mangiare entro le tue città le
        decime del tuo frumento, del tuo mosto, del tuo olio, né i primogeniti dei
        tuoi armenti e delle tue greggi, né ciò che avrai consacrato per voto, né
        le tue offerte volontarie, né quel che le tue mani avranno prelevato; <sup>
            18
        </sup> mangerai queste cose davanti al SIGNORE tuo Dio, nel luogo che il
        SIGNORE, il tuo Dio, avrà scelto, tu, tuo figlio, tua figlia, il tuo
        servo, la tua serva e il Levita che abita nelle tue città; e ti
        rallegrerai, davanti al SIGNORE Dio tuo, di ogni cosa a cui avrai messo
        mano. <sup>19 </sup> Guàrdati bene, tutto il tempo che vivrai nel tuo
        paese, dal trascurare il Levita.<br>
        <sup>20 </sup> Quando il SIGNORE, il tuo Dio, avrà ampliato i tuoi
        confini, come ti ha promesso, e tu, desiderando mangiar carne, dirai:
        "Vorrei mangiare carne!", allora potrai mangiarne a tuo piacimento. <sup>
            21
        </sup> Se il luogo che il SIGNORE, il tuo Dio, avrà scelto per porvi il
        suo nome sarà lontano da te, potrai scannare del bestiame grosso e minuto
        che il SIGNORE ti avrà dato, come ti ho prescritto; e potrai mangiarne a
        piacimento entro le tue città. <sup>22 </sup> Soltanto, ne mangerai come
        si mangia la carne di gazzella e di cervo; ne potrà mangiare tanto chi
        sarà impuro quanto chi sarà puro; <sup>23 </sup> ma guàrdati
        assolutamente dal mangiarne il sangue, perché il sangue è la vita, e tu
        non mangerai la vita insieme con la carne. <sup>24 </sup> Non lo
        mangerai; lo spargerai per terra come acqua. <sup>25 </sup> Non lo
        mangerai affinché tu sia felice, e i tuoi figli dopo di te, quando avrai
        fatto ciò che è giusto agli occhi del SIGNORE.<br>
        <sup>26 </sup> Ma quanto alle cose che avrai consacrato o promesso per
        voto, le prenderai e andrai al luogo che il SIGNORE avrà scelto, <sup>
            27
        </sup> e offrirai i tuoi olocausti, la carne e il sangue, sull'altare del
        SIGNORE tuo Dio; e il sangue delle altre tue vittime dovrà essere sparso
        sull'altare del SIGNORE tuo Dio, e tu mangerai la carne. <sup>28 </sup>
        Osserva e ascolta tutte queste cose che ti comando, affinché tu sia
        felice, e i tuoi figli dopo di te, quando avrai fatto ciò che è bene e
        giusto agli occhi del SIGNORE tuo Dio.<br>
        <sup>29 </sup> «Quando il SIGNORE, il tuo Dio, avrà sterminato davanti a
        te le nazioni che tu stai andando a spodestare, e quando le avrai
        spodestate e ti sarai stabilito nel loro paese, <sup>30 </sup> guàrdati
        bene dal cadere nel laccio seguendo il loro esempio, dopo che saranno
        state distrutte davanti a te, e dall'informarti sui loro dèi, dicendo:
        "Come servivano i loro dèi queste nazioni? Anch'io voglio fare lo stesso".
        <sup>31 </sup> Non farai così riguardo al SIGNORE tuo Dio, poiché esse
        praticavano verso i loro dèi tutto ciò che è abominevole per il SIGNORE e
        che egli detesta; davano perfino alle fiamme i loro figli e le loro
        figlie, in onore dei loro dèi.<br>
        <sup>32 </sup> Avrete cura di mettere in pratica tutte le cose che vi
        comando; non vi aggiungerai nulla e nulla ne toglierai.
    </p>

    <h3 class="h3">Punizione dei falsi profeti e degli idolatri</h3>

    <p class="p">
        <span class="color_of_chapter">13 </span><sup>1 </sup> «Quando sorgerà in mezzo a te un profeta o un sognatore
        che ti annuncia un segno o un prodigio, <sup>2 </sup> e il segno o il
        prodigio di cui ti avrà parlato si compie, ed egli ti dice: "Andiamo
        dietro a dèi stranieri, che tu non hai mai conosciuto, e serviamoli", <sup>
            3
        </sup> tu non darai retta alle parole di quel profeta o di quel sognatore,
        perché il SIGNORE, il vostro Dio, vi mette alla prova per sapere se amate
        il SIGNORE, il vostro Dio, con tutto il vostro cuore e con tutta l'anima
        vostra. <sup>4 </sup> Seguirete il SIGNORE, il vostro Dio, lo temerete,
        osserverete i suoi comandamenti, ubbidirete alla sua voce, lo servirete e
        vi terrete stretti a lui. <sup>5 </sup> Quel profeta o quel sognatore
        sarà messo a morte, perché avrà predicato l'apostasia dal SIGNORE Dio
        vostro che vi ha fatti uscire dal paese d'Egitto e vi ha liberati dalla
        casa di schiavitù, per spingerti fuori dalla via per la quale il SIGNORE,
        il tuo Dio, ti ha ordinato di camminare. Così toglierai il male di mezzo a
        te.<br>
        <sup>6 </sup> «Se tuo fratello, figlio di tua madre, o tuo figlio o tua
        figlia o tua moglie, che riposa sul tuo seno, o l'amico, che è come un
        altro te stesso, vorranno ingannarti in segreto, dicendo: "Andiamo,
        serviamo altri dèi", quelli che né tu né i tuoi padri avete mai
        conosciuto, <sup>7 </sup> dèi adorati dai popoli che vi circondano,
        vicini a te o da te lontani, da un'estremità all'altra della terra, <sup>
            8
        </sup> tu non acconsentirai, non gli darai retta; l'occhio tuo non abbia
        pietà per lui; non risparmiarlo, non giustificarlo; <sup>9 </sup> anzi,
        uccidilo senz'altro; la tua mano sia la prima a levarsi su di lui, per
        metterlo a morte; poi venga la mano di tutto il popolo; <sup>10 </sup>
        lapidalo e muoia, perché ha cercato di spingerti lontano dal SIGNORE tuo
        Dio, che vi ha fatti uscire dal paese d'Egitto, dalla casa di schiavitù. <sup>
            11
        </sup> E tutto Israele lo udrà e temerà, e non commetterà più una simile
        azione malvagia in mezzo a te.<br>
        <sup>12 </sup> «Se a proposito di una delle città che il SIGNORE, il tuo
        Dio, ti dà per abitarle, sentirai dire: <sup>13 </sup> "Uomini perversi
        sono sorti in mezzo a te e hanno sedotto gli abitanti della loro città
        dicendo: ‘Andiamo, serviamo altri dèi, che voi non avete mai conosciuti'",
        <sup>14 </sup> tu farai delle ricerche, investigherai, interrogherai con
        cura. Se troverai che è vero, che il fatto sussiste e che una tale
        abominazione è stata realmente commessa in mezzo a te, <sup>15 </sup>
        allora metterai senz'altro a fil di spada gli abitanti di quella città, la
        voterai allo sterminio con tutto quello che contiene, e passerai a fil di
        spada anche il suo bestiame. <sup>16 </sup> Radunerai tutto il bottino
        in mezzo alla piazza e darai interamente alle fiamme la città con tutto il
        suo bottino, come sacrificio arso interamente per il SIGNORE vostro Dio;
        essa sarà per sempre un mucchio di rovine e non sarà più ricostruita. <sup>
            17
        </sup> Nulla di ciò che sarà così votato allo sterminio si attaccherà
        alle tue mani, affinché il SIGNORE rinunci alla sua ira ardente, ti faccia
        misericordia, abbia pietà di te e ti moltiplichi, come giurò ai tuoi padri
        di fare, <sup>18 </sup> se tu ubbidirai alla voce del SIGNORE tuo Dio,
        osservando tutti i suoi comandamenti che oggi ti do, e facendo ciò che è
        giusto agli occhi del SIGNORE tuo Dio.
    </p>

    <h3 class="h3">Leggi sugli animali puri e impuri</h3>

    <p class="p">
        <span class="color_of_chapter">14 </span><sup>1 </sup> «Voi siete figli per il SIGNORE vostro Dio; non vi fate
        incisioni addosso e non vi radete tra gli occhi per un morto, <sup>2 </sup>
        poiché tu sei un popolo consacrato al SIGNORE tuo Dio. Il SIGNORE ti ha
        scelto, perché tu sia il suo popolo prediletto fra tutti i popoli che sono
        sulla faccia della terra.<br>
        <sup>3 </sup> Non mangerai nessuna cosa abominevole.<br>
        <sup>4 </sup> Questi sono gli animali che potrete mangiare: il bue, la
        pecora e la capra; <sup>5 </sup> il cervo, la gazzella, il daino, lo
        stambecco, l'antilope, il capriolo e il camoscio. <sup>6 </sup> Potrete
        mangiare ogni animale che ha l'unghia spartita, il piede forcuto e che
        rumina. <sup>7 </sup> Ma non mangerete quelli che ruminano soltanto, o
        che hanno soltanto l'unghia spartita e il piede forcuto, e sono: il
        cammello, la lepre, l'irace, che ruminano ma non hanno l'unghia spartita;
        considerateli impuri; <sup>8 </sup> anche il porco, che ha l'unghia
        spartita ma non rumina; lo considererete impuro. Non mangerete la loro
        carne e non toccherete i loro corpi morti.<br>
        <sup>9 </sup> Fra tutti gli animali che vivono nelle acque, potrete
        mangiare tutti quelli che hanno pinne e squame; <sup>10 </sup> ma non
        mangerete nessuno di quelli che non hanno pinne e squame; considerateli
        impuri.<br>
        <sup>11 </sup> Potrete mangiare qualunque uccello puro; <sup>12 </sup>
        ma ecco quelli che non dovete mangiare: l'aquila, l'ossìfraga e l'aquila
        di mare; <sup>13 </sup> il nibbio, il falco e ogni specie di avvoltoio;
        <sup>14 </sup> ogni specie di corvo; <sup>15 </sup> lo struzzo, il
        barbagianni, il gabbiano e ogni specie di sparviero; <sup>16 </sup> il
        gufo, l'ibis, il cigno; <sup>17 </sup> il pellicano, il tùffolo, lo
        smergo; <sup>18 </sup> la cicogna, ogni specie di airone, l'upupa e il
        pipistrello. <sup>19 </sup> Considererete impuro ogni insetto alato; non
        se ne mangerà. <sup>20 </sup> Potrete mangiare ogni volatile puro.<br>
        <sup>21 </sup> Non mangerete nessuna bestia morta da sé; la darai allo
        straniero che sarà nelle tue città perché la mangi, o la venderai a
        qualche estraneo; poiché tu sei un popolo consacrato al SIGNORE tuo Dio.
        Non farai cuocere il capretto nel latte di sua madre.
    </p>

    <h3 class="h3">Le decime</h3>

    <p class="p">
        <sup>22 </sup> «Avrete cura di prelevare la decima da tutto quello che
        produrrà la tua semenza, da quello che ti frutterà il campo ogni anno. <sup>
            23
        </sup> Mangerai, in presenza del SIGNORE tuo Dio, nel luogo che egli
        avrà scelto come dimora del suo nome, la decima del tuo frumento, del tuo
        mosto, del tuo olio e i primi parti dei tuoi armenti e delle tue greggi,
        affinché tu impari a temere sempre il SIGNORE, il tuo Dio. <sup>24 </sup>
        Ma se il cammino è troppo lungo per te, e tu non puoi trasportare fin là
        quelle decime, essendo troppo lontano da te il luogo che il SIGNORE, il
        tuo Dio, avrà scelto per stabilirvi il suo nome, perché il SIGNORE, il tuo
        Dio, ti avrà benedetto, <sup>25 </sup> allora le convertirai in denaro,
        terrai stretto in mano questo denaro, andrai al luogo che il SIGNORE, il
        tuo Dio, avrà scelto. <sup>26 </sup> Impiegherai quel denaro per
        comperarti tutto quello che il tuo cuore desidera: buoi, pecore, vino,
        bevande alcoliche, o qualunque cosa possa piacerti di più; e lì mangerai
        in presenza del SIGNORE tuo Dio, e ti rallegrerai tu con la tua famiglia.
        <sup>27 </sup> Non abbandonerai il Levita che abita nelle tue città,
        poiché non ha parte né eredità con te.<br>
        <sup>28 </sup> Alla fine di ogni triennio metterai da parte tutte le
        decime delle tue entrate di quell'anno e le depositerai dentro le tue
        città; <sup>29 </sup> il Levita, che non ha parte né eredità con te, lo
        straniero, l'orfano e la vedova che abitano nelle tue città verranno,
        mangeranno e si sazieranno, affinché il SIGNORE, il tuo Dio, ti benedica
        in ogni opera a cui porrai mano.
    </p>

    <h3 class="h3">L'anno di remissione</h3>

    <p class="p">
        <span class="color_of_chapter">15 </span><sup>1 </sup> «Alla fine di ogni settennio celebrerete l'anno di
        remissione. <sup>2 </sup> Ecco la regola di questa remissione: ogni
        creditore sospenderà il suo diritto relativo al prestito fatto al suo
        prossimo; non esigerà il pagamento dal suo prossimo o dal fratello, quando
        si sarà proclamato l'anno di remissione in onore del SIGNORE. <sup>3 </sup>
        Potrai esigerlo dallo straniero, ma sospenderai il tuo diritto su ciò che
        tuo fratello avrà di tuo. <sup>4 </sup> Così non vi sarà nessun povero
        in mezzo a voi, poiché il SIGNORE senza dubbio ti benedirà nel paese che
        il SIGNORE, il tuo Dio, ti dà in eredità, perché tu lo possegga. <sup>5 </sup>
        Soltanto, ubbidisci diligentemente alla voce del SIGNORE tuo Dio, avendo
        cura di mettere in pratica tutti questi comandamenti che oggi ti do. <sup>
            6
        </sup> Il SIGNORE tuo Dio ti benedirà, come ti ha promesso; tu farai dei
        prestiti a molte nazioni e non prenderai nulla in prestito; dominerai su
        molte nazioni ed esse non domineranno su di te.<br>
        <sup>7 </sup> Se ci sarà in mezzo a voi in una delle città del paese che
        il SIGNORE, il tuo Dio, ti dà, un fratello bisognoso, non indurirai il tuo
        cuore e non chiuderai la mano davanti al tuo fratello bisognoso; <sup>8 </sup>
        anzi gli aprirai largamente la mano e gli presterai tutto ciò che gli
        serve per la necessità in cui si trova. <sup>9 </sup> Guàrdati
        dall'accogliere nel tuo cuore un cattivo pensiero che ti faccia dire: "Il
        settimo anno, l'anno di remissione, è vicino!", e ti spinga ad essere
        spietato verso il tuo fratello bisognoso, così che non gli darai nulla;
        poiché egli griderebbe al SIGNORE contro di te, e un peccato sarebbe su di
        te. <sup>10 </sup> Dagli generosamente; e quando gli darai, non te ne
        dolga il cuore; perché, a motivo di questo, il SIGNORE, il tuo Dio, ti
        benedirà in ogni opera tua e in ogni cosa a cui porrai mano. <sup>11 </sup>
        Poiché i bisognosi non mancheranno mai nel paese; perciò io ti do questo
        comandamento e ti dico: apri generosamente la tua mano al fratello povero
        e bisognoso che è nel tuo paese.<br>
        <sup>12 </sup> «Se un tuo fratello ebreo o una sorella ebrea
        si vende a te, ti servirà sei anni; ma il settimo, lo manderai via da te
        libero. <sup>13 </sup> Quando lo manderai via da te libero, non lo
        rimanderai a mani vuote; <sup>14 </sup> lo fornirai generosamente di
        doni presi dal tuo gregge, dalla tua aia e dal tuo torchio; lo farai
        partecipe delle benedizioni che il SIGNORE, il tuo Dio, ti avrà elargito;
        <sup>15 </sup> ti ricorderai che sei stato schiavo nel paese d'Egitto e
        che il SIGNORE, il tuo Dio, ti ha redento; perciò io ti do oggi questo
        comandamento. <sup>16 </sup> Ma se il tuo schiavo ti dice: "Non voglio
        andarmene via da te". Egli dice questo perché ama te e la tua casa e sta
        bene da te. <sup>17 </sup> Allora prenderai una lesina, gli forerai
        l'orecchio contro la porta, ed egli sarà tuo schiavo per sempre. Lo stesso
        farai per la tua schiava. <sup>18 </sup> Non ti dispiaccia rimandarlo
        libero, poiché ti ha servito sei anni e un operaio ti sarebbe costato il
        doppio, e il SIGNORE, il tuo Dio, ti benedirà in tutto quel che farai.
    </p>

    <h3 class="h3">I primogeniti degli animali</h3>

    <p class="p">
        <sup>19 </sup> «Consacrerai al SIGNORE tuo Dio ogni primogenito maschio
        che nascerà nei tuoi armenti e nelle tue greggi. Non metterai al lavoro il
        primogenito della tua vacca e non toserai il primogenito della tua pecora.
        <sup>20 </sup> Li mangerai ogni anno con la tua famiglia, in presenza del
        SIGNORE tuo Dio, nel luogo che il SIGNORE avrà scelto. <sup>21 </sup> Se
        l'animale ha qualche difetto, se è zoppo o cieco o ha qualche altro grave
        difetto, non lo sacrificherai al SIGNORE tuo Dio; <sup>22 </sup> lo
        mangerai nelle tue città; colui che sarà impuro e colui che sarà puro ne
        mangeranno senza distinzione, come si mangia la gazzella e il cervo. <sup>
            23
        </sup> Però non ne mangerai il sangue; lo spargerai per terra come
        acqua.
    </p>

    <h3 class="h3">La Pasqua</h3>

    <p class="p">
        <span class="color_of_chapter">16 </span><sup>1 </sup> «Osserva il mese di Abib e celebra la Pasqua in onore del
        SIGNORE tuo Dio, poiché nel mese di Abib, il SIGNORE, il tuo Dio, ti ha
        fatto uscire dall'Egitto, durante la notte. <sup>2 </sup> Celebrerai la
        Pasqua al SIGNORE tuo Dio, sacrificando vittime delle tue greggi e dei
        tuoi armenti, nel luogo che il SIGNORE avrà scelto come dimora del suo
        nome. <sup>3 </sup> Non mangerai con queste offerte pane lievitato; per
        sette giorni le mangerai con pane azzimo, pane d'afflizione, poiché
        uscisti in fretta dal paese d'Egitto, affinché per tutta la vita ti
        ricordi del giorno che uscisti dal paese d'Egitto. <sup>4 </sup> Non si
        veda lievito presso di te, entro tutti i tuoi confini, per sette giorni; e
        della carne che avrai sacrificata la sera del primo giorno, nulla se ne
        conservi durante la notte fino al mattino. <sup>5 </sup> Non potrai
        sacrificare l'agnello pasquale in una qualsiasi delle città che il
        SIGNORE, il tuo Dio, ti dà. <sup>6 </sup> Sacrificherai l'agnello
        pasquale soltanto nel luogo che il SIGNORE, il tuo Dio, avrà scelto come
        dimora del suo nome; lo sacrificherai la sera, al tramontar del sole,
        nell'ora in cui uscisti dall'Egitto. <sup>7 </sup> Farai cuocere la
        vittima e la mangerai nel luogo che il SIGNORE, il tuo Dio, avrà scelto;
        la mattina te ne potrai tornare e andartene alle tue tende. <sup>8 </sup>
        Per sei giorni mangerai pane azzimo, e il settimo giorno vi sarà una
        solenne assemblea, in onore del SIGNORE tuo Dio; non farai nessun lavoro.
    </p>

    <h3 class="h3">La festa delle Settimane</h3>

    <p class="p">
        <sup>9 </sup> «Conterai sette settimane; da quando si metterà la falce
        nella messe comincerai a contare sette settimane; <sup>10 </sup> poi
        celebrerai la festa delle Settimane in onore del SIGNORE tuo Dio, mediante
        offerte volontarie, che presenterai nella misura delle benedizioni che
        avrai ricevute dal SIGNORE tuo Dio. <sup>11 </sup> Ti rallegrerai in
        presenza del SIGNORE tuo Dio, tu, tuo figlio, tua figlia, il tuo servo, la
        tua serva, il Levita che sarà nelle vostre città, lo straniero, l'orfano e
        la vedova che saranno in mezzo a te, nel luogo che il SIGNORE, il tuo Dio,
        avrà scelto come dimora del suo nome. <sup>12 </sup> Ti ricorderai che
        fosti schiavo in Egitto, e osserverai queste leggi e le metterai in
        pratica.
    </p>

    <h3 class="h3">La festa delle Capanne</h3>

    <p class="p">
        <sup>13 </sup> «Celebrerai la festa delle Capanne per sette giorni,
        quando avrai raccolto il prodotto della tua aia e del tuo torchio; <sup>
            14
        </sup> ti rallegrerai in questa tua festa, tu, tuo figlio, tua figlia,
        il tuo servo, la tua serva, il Levita, lo straniero, l'orfano e la vedova
        che abitano nelle tue città. <sup>15 </sup> Celebrerai la festa per
        sette giorni in onore del SIGNORE tuo Dio, nel luogo che il SIGNORE avrà
        scelto; poiché il SIGNORE, il tuo Dio, ti benedirà in tutta la tua
        raccolta e in tutta l'opera delle tue mani, e ti darai interamente alla
        gioia.<br>
        <sup>16 </sup> «Tre volte all'anno ogni tuo maschio si presenterà davanti
        al SIGNORE tuo Dio, nel luogo che questi avrà scelto: nella festa dei Pani
        azzimi, nella festa delle Settimane e nella festa delle Capanne; e nessuno
        si presenterà davanti al SIGNORE a mani vuote. <sup>17 </sup> Ognuno
        darà quel che potrà, secondo le benedizioni che il SIGNORE, il tuo Dio, ti
        avrà elargite.
    </p>

    <h3 class="h3">Amministrazione della giustizia</h3>

    <p class="p">
        <sup>18 </sup> «Nominerai dei giudici e dei magistrati in tutte le città
        che il SIGNORE, il tuo Dio, ti dà, tribù per tribù; ed essi giudicheranno
        il popolo con giustizia. <sup>19 </sup> Non pervertirai il diritto, non
        avrai riguardi personali e non prenderai nessun regalo, perché il regalo
        acceca gli occhi dei savi e corrompe le parole dei giusti. <sup>20 </sup>
        La giustizia, solo la giustizia seguirai, affinché tu viva e possegga il
        paese che il SIGNORE, il tuo Dio, ti dà.<br>
        <sup>21 </sup> «Non metterai nessun idolo di Astarte, fatto di qualsiasi
        legno, accanto all'altare che costruirai al SIGNORE tuo Dio; <sup>22 </sup>
        e non piazzerai nessuna statua; cosa che il SIGNORE, il tuo Dio, odia.
    </p>

    <h3 class="h3">Repressione della idolatria</h3>

    <p class="p">
        <span class="color_of_chapter">17 </span><sup>1 </sup> «Non sacrificherai al SIGNORE, tuo Dio, bue o pecora che
        abbia qualche difetto o qualche deformità, perché sarebbe cosa abominevole
        per il SIGNORE tuo Dio.<br>
        <sup>2 </sup> «Se in mezzo a te, in una delle città che il SIGNORE, il
        tuo Dio, ti dà, si troverà un uomo o una donna che fa ciò che è male agli
        occhi del SIGNORE tuo Dio, trasgredendo il suo patto, <sup>3 </sup> che
        segue altri dèi per servirli e prostrarsi davanti a loro, davanti al sole
        o alla luna o a tutto l'esercito celeste, cosa che io non ho comandato, <sup>
            4
        </sup> quando ciò ti sarà riferito e tu l'avrai saputo, fa' un'accurata
        indagine; se è vero, se il fatto sussiste, se una tale abominazione è
        stata realmente commessa in Israele, <sup>5 </sup> farai condurre alle
        porte della tua città quell'uomo o quella donna che avrà commesso
        quell'atto malvagio e lapiderai a morte quell'uomo o quella donna. <sup>
            6
        </sup> Il condannato sarà messo a morte in base alla deposizione di due o
        di tre testimoni; non sarà messo a morte in base alla deposizione di un
        solo testimone. <sup>7 </sup> La mano dei testimoni sarà la prima a
        levarsi contro di lui per farlo morire, poi la mano di tutto il popolo;
        così toglierai via il male di mezzo a te.
    </p>

    <h3 class="h3">Ubbidienza alle autorità</h3>

    <p class="p">
        <sup>8 </sup> «Quando il giudizio di una causa sarà troppo difficile per
        te, sia che si tratti di un omicidio o di una controversia o di un
        ferimento, ed è motivo di contestazione nella tua città, ti alzerai e
        salirai al luogo che il SIGNORE, il tuo Dio, avrà scelto; <sup>9 </sup>
        andrai dai sacerdoti levitici e dal giudice in carica a quel tempo; li
        consulterai ed essi ti faranno conoscere ciò che dice il diritto; <sup>
            10
        </sup> tu ti conformerai a quello che essi ti dichiareranno nel luogo che
        il SIGNORE avrà scelto, e avrai cura di fare tutto quello che ti avranno
        prescritto. <sup>11 </sup> Ti conformerai alla legge che essi ti avranno
        insegnata e alle sentenze che avranno pronunciate; non devierai da quello
        che ti avranno insegnato, né a destra né a sinistra. <sup>12 </sup>
        L'uomo che avrà la presunzione di non dare ascolto al sacerdote che sta là
        per servire il SIGNORE, il tuo Dio, o al giudice, quell'uomo morirà; così
        toglierai via il male da Israele, <sup>13 </sup> e tutto il popolo udrà
        la cosa, temerà e non agirà più con presunzione.
    </p>

    <h3 class="h3">Elezione e doveri dei re</h3>

    <p class="p">
        <sup>14 </sup> «Quando sarai entrato nel paese che il SIGNORE, il tuo
        Dio, ti dà e ne avrai preso possesso e lo abiterai, forse dirai: "Voglio
        avere un re come tutte le nazioni che mi circondano". <sup>15 </sup>
        Allora dovrai mettere su di te come re colui che il SIGNORE, il tuo Dio,
        avrà scelto. Metterai su di te come re uno del tuo popolo; non metterai
        come re uno straniero che non sia del tuo popolo. <sup>16 </sup> Però
        non dovrà avere molti cavalli e non dovrà ricondurre il popolo in Egitto
        per procurarseli, poiché il SIGNORE vi ha detto: "Non rifarete mai più
        quella via". <sup>17 </sup> Non dovrà neppure avere molte mogli,
        affinché non perverta il suo cuore; neppure dovrà avere grande quantità
        d'argento e d'oro. <sup>18 </sup> E quando si insedierà sul suo trono
        reale, scriverà per suo uso, in un libro, una copia di questa legge
        secondo l'esemplare dei sacerdoti levitici. <sup>19 </sup> Terrà il
        libro presso di sé e lo leggerà tutti i giorni della sua vita, per
        imparare a temere il SIGNORE, il suo Dio, a mettere diligentemente in
        pratica tutte le parole di questa legge e tutte queste prescrizioni, <sup>
            20
        </sup> affinché il suo cuore non si elevi al di sopra dei suoi fratelli
        ed egli non devii da questi comandamenti né a destra né a sinistra. Così
        prolungherà i suoi giorni nel suo regno, egli con i suoi figli, in mezzo a
        Israele.
    </p>

    <h3 class="h3">Diritti dei sacerdoti e dei Leviti</h3>

    <p class="p">
        <span class="color_of_chapter">18 </span><sup>1 </sup> «I sacerdoti levitici, tutta quanta la tribù di Levi, non
        avranno parte né eredità con Israele; vivranno dei sacrifici consumati dal
        fuoco per il SIGNORE e dell'eredità di lui. <sup>2 </sup> Non avranno,
        dico, alcuna eredità tra i loro fratelli; il SIGNORE è la loro eredità,
        come egli ha detto loro. <sup>3 </sup> Questo sarà il diritto dei
        sacerdoti sul popolo, su quelli che offriranno come sacrificio sia un bue
        sia una pecora: essi daranno al sacerdote la spalla, le mascelle e lo
        stomaco. <sup>4 </sup> Gli darai le primizie del tuo frumento, del tuo
        mosto e del tuo olio e le primizie della tosatura delle tue pecore, <sup>
            5
        </sup> poiché il SIGNORE, il tuo Dio, lo ha scelto fra tutte le tue tribù,
        perché egli e i suoi figli si presentino a fare il servizio nel nome del
        SIGNORE, per sempre.<br>
        <sup>6 </sup> Quando un Levita, partendo da una qualunque
        delle città dove soggiorna in Israele, verrà, seguendo il pieno desiderio
        del suo cuore, al luogo che il SIGNORE avrà scelto <sup>7 </sup> e farà
        il servizio nel nome del SIGNORE tuo Dio, come tutti i suoi fratelli
        Leviti che stanno lì davanti al SIGNORE, <sup>8 </sup> egli riceverà per
        il suo mantenimento una parte uguale a quella degli altri, oltre a quello
        che gli può venire dalla vendita del suo patrimonio.
    </p>

    <h3 class="h3">La divinazione e la magia</h3>

    <p class="p">
        <sup>9 </sup> «Quando sarai entrato nel paese che il SIGNORE, il tuo Dio,
        ti dà, non imparerai a imitare le pratiche abominevoli di quelle nazioni.
        <sup>10 </sup> Non si trovi in mezzo a te chi fa passare suo figlio o sua
        figlia per il fuoco, né chi esercita la divinazione, né astrologo, né chi
        predice il futuro, né mago, <sup>11 </sup> né incantatore, né chi
        consulta gli spiriti, né chi dice la fortuna, né negromante, <sup>12 </sup>
        perché il SIGNORE detesta chiunque fa queste cose; a motivo di queste
        pratiche abominevoli, il SIGNORE, il tuo Dio, sta per scacciare quelle
        nazioni dinanzi a te. <sup>13 </sup> Tu sarai integro verso il SIGNORE
        Dio tuo; <sup>14 </sup> poiché quelle nazioni, che tu spodesterai, danno
        ascolto agli astrologi e agli indovini. A te, invece, il SIGNORE, il tuo
        Dio, non lo permette.
    </p>

    <h3 class="h3">I profeti</h3>

    <p class="p">
        <sup>15 </sup> «Per te il SIGNORE, il tuo Dio, farà sorgere in mezzo a
        te, fra i tuoi fratelli, un profeta come me; a lui darete ascolto! <sup>
            16
        </sup> Avrai così quello che chiedesti al SIGNORE tuo Dio, in Oreb, il
        giorno dell'assemblea, quando dicesti: "Che io non oda più la voce del
        SIGNORE mio Dio, e non veda più questo gran fuoco, affinché io non muoia".
        <sup>17 </sup> Il SIGNORE mi disse: "Quello che hanno detto, sta bene; <sup>
            18
        </sup> io farò sorgere per loro un profeta come te in mezzo ai loro
        fratelli, e metterò le mie parole nella sua bocca ed egli dirà loro tutto
        quello che io gli comanderò. <sup>19 </sup> Avverrà che, se qualcuno non
        darà ascolto alle mie parole che egli dirà in mio nome, io gliene
        domanderò conto. <sup>20 </sup> Ma il profeta che avrà la presunzione di
        dire in mio nome qualcosa che io non gli ho comandato di dire o che
        parlerà in nome di altri dèi, quel profeta sarà messo a morte". <sup>21 </sup>
        Se tu dici in cuor tuo: "Come riconosceremo la parola che il SIGNORE non
        ha detta?", <sup>22 </sup> quando il profeta parlerà in nome del SIGNORE
        e la cosa non succede e non si avvera, quella sarà una parola che il
        SIGNORE non ha detta; il profeta l'ha detta per presunzione; tu non lo
        temere.
    </p>

    <h3 class="h3">Le città di rifugio</h3>

    <p class="p">
        <span class="color_of_chapter">19 </span><sup>1 </sup> «Quando il SIGNORE, il tuo Dio, avrà sterminato le nazioni
        di cui il SIGNORE, il tuo Dio, ti dà il paese e tu succederai a loro e
        abiterai nelle loro città e nelle loro case, <sup>2 </sup> metterai da
        parte tre città, in mezzo al paese del quale il SIGNORE tuo Dio ti dà il
        possesso. <sup>3 </sup> Costruirai delle strade e dividerai in tre parti
        il territorio del paese che il SIGNORE, il tuo Dio, ti dà come eredità,
        affinché qualunque omicida si possa rifugiare in quelle città. <sup>4 </sup>
        Ecco in quale caso l'omicida che vi si rifugerà avrà salva la vita, cioè
        colui che avrà ucciso il suo prossimo involontariamente, senza averlo
        odiato prima. <sup>5 </sup> Se uno, ad esempio, va al bosco con il suo
        compagno a tagliare legna e, mentre la mano alza la scure per abbattere
        l'albero, il ferro gli sfugge dal manico e colpisce il compagno e lo fa
        morire, quel tale si rifugerà in una di queste città, e avrà salva la
        vita; <sup>6 </sup> altrimenti il vendicatore del sangue, mentre l'ira
        gli arde in cuore, potrebbe seguire l'omicida e, se questi deve andare
        troppo lontano, raggiungerlo e colpirlo a morte, mentre non era passibile
        di morte, perché non aveva prima odiato il compagno. <sup>7 </sup>
        Perciò ti do quest'ordine: "Metti da parte tre città". <sup>8 </sup> Se
        il SIGNORE, il tuo Dio, allarga i tuoi confini, come giurò ai tuoi padri
        di fare, e ti dà tutto il paese che promise di dare ai tuoi padri, <sup>
            9
        </sup> qualora tu abbia cura di osservare tutti questi comandamenti che
        oggi ti do, amando il SIGNORE, il tuo Dio, e camminando sempre nelle sue
        vie, aggiungerai altre tre città a quelle prime tre, <sup>10 </sup>
        affinché non si sparga sangue innocente in mezzo al paese che il SIGNORE,
        il tuo Dio, ti dà in eredità e tu non ti renda colpevole di omicidio.<br>
        <sup>11 </sup> Ma se un uomo odia il suo prossimo, gli tende insidie, lo
        assale, lo percuote in modo da causare la sua morte e poi si rifugia in
        una di quelle città, <sup>12 </sup> gli anziani della sua città lo
        manderanno a prendere di là e lo daranno nelle mani del vendicatore del
        sangue affinché sia messo a morte. <sup>13 </sup> Il tuo occhio non ne
        avrà pietà; toglierai via da Israele chi ha sparso sangue innocente e così
        sarai felice.
    </p>

    <h3 class="h3">Spostamento dei limiti; i testimoni</h3>

    <p class="p">
        <sup>14 </sup> «Non sposterai le pietre di confine del tuo prossimo,
        poste dai tuoi antenati, nell'eredità che avrai nel paese di cui il
        SIGNORE, il tuo Dio, ti dà il possesso.<br>
        <sup>15 </sup> Un solo testimone non sarà sufficiente per condannare un
        uomo, qualunque sia il delitto o il peccato che questi ha commesso; il
        fatto sarà stabilito sulla deposizione di due o tre testimoni.<br>
        <sup>16 </sup> Quando un falso testimone si alzerà contro qualcuno per
        accusarlo di un delitto, <sup>17 </sup> i due uomini tra i quali ha
        luogo la contestazione compariranno davanti al SIGNORE, davanti ai
        sacerdoti e ai giudici in carica in quei giorni. <sup>18 </sup> I
        giudici faranno una diligente inchiesta; se quel testimone risulta un
        testimone bugiardo, che ha deposto il falso contro il suo prossimo, <sup>
            19
        </sup> farete a lui quello che egli aveva intenzione di fare al suo
        prossimo. Così toglierai via il male di mezzo a te. <sup>20 </sup> Gli
        altri lo udranno, temeranno, e non si commetterà più in mezzo a te una
        simile malvagità. <sup>21 </sup> Il tuo occhio non avrà pietà: vita per
        vita, occhio per occhio, dente per dente, mano per mano, piede per piede.
    </p>

    <h3 class="h3">Norme relative al servizio militare</h3>

    <p class="p">
        <span class="color_of_chapter">20 </span><sup>1 </sup> «Quando andrai alla guerra contro i tuoi nemici e vedrai
        cavalli, carri e gente più numerosa di te, non li temere, perché il
        SIGNORE, il tuo Dio, che ti fece salire dal paese d'Egitto, è con te.<br>
        <sup>2 </sup> Quando sarete sul punto di dar battaglia, il sacerdote si
        farà avanti, parlerà al popolo <sup>3 </sup> e gli dirà: "Ascolta,
        Israele! Voi state oggi per impegnare battaglia contro i vostri nemici; il
        vostro cuore non venga meno; non temete, non vi smarrite e non vi
        spaventate davanti a loro, <sup>4 </sup> perché il SIGNORE, il vostro
        Dio, è colui che marcia con voi per combattere per voi contro i vostri
        nemici e per salvarvi".<br>
        <sup>5 </sup> Poi i responsabili parleranno al popolo e diranno: "C'è
        qualcuno che ha costruito una casa nuova e non l'ha ancora inaugurata?
        Vada, torni a casa sua, perché non muoia in battaglia e sia un altro a
        inaugurare la casa. <sup>6 </sup> C'è qualcuno che ha piantato una vigna
        e non ne ha ancora goduto il frutto? Vada, torni a casa sua, perché non
        muoia in battaglia e sia un altro a godere il frutto della vigna. <sup>
            7
        </sup> C'è qualcuno che si è fidanzato con una donna e non l'ha ancora
        presa? Vada, torni a casa sua, perché non muoia in battaglia e un altro se
        la prenda". <sup>8 </sup> I responsabili parleranno ancora al popolo e
        diranno: "C'è qualcuno che ha paura e sente venir meno il cuore? Vada,
        torni a casa sua, affinché i suoi fratelli non si scoraggino come lui". <sup>
            9
        </sup> Quando i responsabili avranno finito di parlare al popolo, si
        nomineranno degli ufficiali alla testa del popolo.
    </p>

    <h3 class="h3">L'assedio delle città</h3>

    <p class="p">
        <sup>10 </sup> «Quando ti avvicinerai a una città per attaccarla, le
        offrirai prima la pace. <sup>11 </sup> Se acconsente alla pace e ti apre
        le sue porte, tutto il popolo che vi si troverà ti sarà tributario e
        soggetto. <sup>12 </sup> Ma se essa non vuole far pace con te e ti vuole
        fare guerra, allora l'assedierai; <sup>13 </sup> e quando il SIGNORE, il
        tuo Dio, l'avrà data nelle tue mani, ne passerai a fil di spada tutti gli
        uomini; <sup>14 </sup> ma le donne, i bambini, il bestiame e tutto ciò
        che sarà nella città, tutto il suo bottino, li prenderai come tua preda; e
        mangerai il bottino dei tuoi nemici, che il SIGNORE, il tuo Dio, ti avrà
        dato. <sup>15 </sup> Così farai per tutte le città che sono molto
        lontane da te e che non sono città di queste nazioni. <sup>16 </sup> Ma
        nelle città di questi popoli che il SIGNORE, il tuo Dio, ti dà come
        eredità, non conserverai in vita nulla che respiri, <sup>17 </sup> ma
        voterai a completo sterminio gli Ittiti, gli Amorei, i Cananei, i Ferezei,
        gli Ivvei e i Gebusei, come il SIGNORE, il tuo Dio, ti ha comandato di
        fare, <sup>18 </sup> affinché essi non v'insegnino a imitare tutte le
        pratiche abominevoli che fanno per i loro dèi e voi non pecchiate contro
        il SIGNORE Dio vostro.<br>
        <sup>19 </sup> Quando farai guerra a una città per conquistarla e la
        cingerai d'assedio per lungo tempo, non ne distruggerai gli alberi a colpi
        di scure; ne mangerai il frutto, ma non li abbatterai: l'albero della
        campagna è forse un uomo che tu debba includerlo nell'assedio? <sup>20 </sup>
        Potrai però distruggere e abbattere gli alberi che saprai non essere
        alberi da frutto, e ne costruirai delle opere d'assedio contro la città
        che fa guerra contro di te, finché cada.
    </p>

    <h3 class="h3">Gli omicidi di autori ignoti</h3>

    <p class="p">
        <span class="color_of_chapter">21 </span><sup>1 </sup> «Quando nella terra di cui il SIGNORE, il tuo Dio, ti dà
        il possesso, si troverà un uomo ucciso, disteso in un campo, senza che si
        sappia chi lo ha ucciso, <sup>2 </sup> i tuoi anziani e i tuoi giudici
        usciranno e misureranno la distanza fra l'ucciso e le città dei dintorni.
        <sup>3 </sup> Poi gli anziani della città più vicina all'ucciso
        prenderanno una giovenca, che non abbia ancora lavorato né portato il
        giogo; <sup>4 </sup> e gli anziani di quella città faranno scendere la
        giovenca presso un corso d'acqua perenne, in un luogo dove non si lavora,
        non si semina, e là, nel corso d'acqua, troncheranno il collo alla
        giovenca. <sup>5 </sup> I sacerdoti, figli di Levi, si avvicineranno
        poiché il SIGNORE, il tuo Dio, li ha scelti per servirlo, per dare la
        benedizione nel nome del SIGNORE, e la loro parola deve decidere ogni
        controversia e ogni caso di lesione. <sup>6 </sup> Allora tutti gli
        anziani di quella città che sono i più vicini all'ucciso si laveranno le
        mani sulla giovenca a cui sarà stato troncato il collo nel corso d'acqua;
        <sup>7 </sup> e, prendendo la parola, diranno: "Le nostre mani non hanno
        sparso questo sangue e i nostri occhi non lo hanno visto spargere. <sup>
            8
        </sup> SIGNORE, perdona il tuo popolo, Israele, che tu hai riscattato, e
        non rendere responsabile il tuo popolo, Israele, dello spargimento del
        sangue innocente". Così quel sangue sparso sarà loro perdonato. <sup>9 </sup>
        In questo modo toglierai via di mezzo a te la colpa del sangue innocente,
        perché avrai fatto ciò che è giusto agli occhi del SIGNORE.
    </p>

    <h3 class="h3">Le donne prigioniere di guerra</h3>

    <p class="p">
        <sup>10 </sup> «Quando andrai alla guerra contro i tuoi nemici e il
        SIGNORE, il tuo Dio, li avrà messi nelle tue mani e tu avrai fatto dei
        prigionieri, <sup>11 </sup> se vedrai tra i prigionieri una donna bella
        d'aspetto, se ne sarai attratto e vorrai prendertela per moglie, la
        condurrai in casa tua; <sup>12 </sup> lei si raderà il capo, si taglierà
        le unghie, <sup>13 </sup> si toglierà il vestito che portava quando fu
        presa, dimorerà in casa tua e piangerà suo padre e sua madre per un mese
        intero; poi entrerai da lei e tu sarai suo marito e lei tua moglie. <sup>
            14
        </sup> Se poi non ti piace più, la lascerai andare dove vorrà, ma non la
        potrai in alcun modo vendere per denaro né trattare da schiava, perché
        l'hai umiliata.<br>
        <sup>15 </sup> Se un uomo ha due mogli, l'una amata e l'altra odiata, e
        tanto l'amata quanto l'odiata gli danno dei figli, se il primogenito è
        figlio dell'odiata, <sup>16 </sup> quando egli dividerà tra i suoi figli
        i beni che possiede, non potrà fare primogenito il figlio dell'amata,
        preferendolo al figlio dell'odiata, che è il primogenito; <sup>17 </sup>
        ma riconoscerà come primogenito il figlio dell'odiata, dandogli una parte
        doppia di tutto quello che possiede; poiché egli è la primizia del suo
        vigore e a lui appartiene il diritto di primogenitura.
    </p>

    <h3 class="h3">I figli ribelli</h3>

    <p class="p">
        <sup>18 </sup> «Se un uomo ha un figlio caparbio e ribelle, che non
        ubbidisce alla voce di suo padre né di sua madre e che non dà loro retta
        neppure dopo che l'hanno castigato, <sup>19 </sup> suo padre e sua madre
        lo prenderanno e lo condurranno dagli anziani della sua città, alla porta
        della località dove abita, <sup>20 </sup> e diranno agli anziani della
        sua città: "Questo nostro figlio è caparbio e ribelle; non vuole ubbidire
        alla nostra voce, è senza freno e ubriacone"; <sup>21 </sup> allora
        tutti gli uomini della sua città lo lapideranno a morte. Così toglierai
        via di mezzo a te il male, e tutto Israele lo saprà e temerà.
    </p>

    <h3 class="h3">I cadaveri degli impiccati</h3>

    <p class="p">
        <sup>22 </sup> «Quando uno avrà commesso un delitto passibile di morte, e
        viene messo a morte, lo appenderai a un albero. <sup>23 </sup> Il suo
        cadavere non rimarrà tutta la notte sull'albero, ma lo seppellirai senza
        indugio lo stesso giorno, perché il cadavere appeso è maledetto da Dio, e
        tu non contaminerai la terra che il SIGNORE, il tuo Dio, ti dà come
        eredità.
    </p>

    <h3 class="h3">Prescrizioni varie</h3>

    <p class="p">
        <span class="color_of_chapter">22 </span><sup>1 </sup> «Se vedi smarrirsi il bue o la pecora del tuo prossimo, tu
        non farai finta di non averli visti, ma avrai cura di ricondurli al tuo
        prossimo. <sup>2 </sup> Se il tuo prossimo non abita vicino a te e non
        lo conosci, raccoglierai l'animale in casa tua e rimarrà da te finché il
        tuo prossimo non ne faccia ricerca; allora glielo renderai. <sup>3 </sup>
        Lo stesso farai del suo asino, lo stesso della sua veste, lo stesso di
        qualunque altro oggetto che il tuo prossimo ha perduto e che tu trovi; tu
        non farai finta di non averli visti. <sup>4 </sup> Se vedi l'asino di un
        tuo fratello o il suo bue caduto sulla strada, tu non farai finta di non
        averli visti, ma dovrai aiutare il tuo prossimo a rialzarlo.<br>
        <sup>5 </sup> «La donna non si vestirà da uomo e l'uomo non si vestirà da
        donna, poiché il SIGNORE, il tuo Dio, detesta chiunque fa tali cose.<br>
        <sup>6 </sup> Se per caso un nido di uccelli ti capita davanti, per la
        strada, sopra un albero o sul terreno, con degli uccellini o delle uova e
        la madre accovacciata sopra gli uccellini o le uova, non prenderai la
        madre con i piccoli; <sup>7 </sup> farai volar via la madre e prenderai
        i piccoli; e questo affinché tu sia felice e prolunghi i tuoi giorni.<br>
        <sup>8 </sup> Quando costruirai una casa nuova, vi farai un parapetto
        intorno alla terrazza. Così, se qualcuno cade di lassù, la tua casa non
        sarà responsabile del suo sangue.<br>
        <sup>9 </sup> Non seminerai nella tua vigna due specie diverse di semi,
        altrimenti sia il prodotto della semenza che avrai seminato, sia il frutto
        della vigna, sarà consacrato.<br>
        <sup>10 </sup> Non lavorerai con un bue e un asino aggiogati
        insieme.<br>
        <sup>11 </sup> Non porterai vestito di tessuto misto, fatto di lana e di
        lino.<br>
        <sup>12 </sup> Metterai delle frange ai quattro angoli del mantello con
        cui ti copri.<br>
        <sup>13 </sup> «Quando un uomo sposa una donna, entra da lei, e poi la
        prende in odio, <sup>14 </sup> le attribuisce azioni cattive e disonora
        il suo nome, dicendo: "Ho preso questa donna e, quando mi sono accostato a
        lei, non l'ho trovata vergine", <sup>15 </sup> allora il padre e la
        madre della giovane prenderanno le prove della verginità della giovane e
        le presenteranno davanti agli anziani della città, alla porta. <sup>16 </sup>
        Il padre della giovane dirà agli anziani: "Io ho dato mia figlia in moglie
        a quest'uomo; egli l'ha presa in odio, <sup>17 </sup> ed ecco che le
        attribuisce azioni cattive, dicendo: ‘Non ho trovato vergine tua figlia'.
        Ora ecco le prove della verginità di mia figlia", e mostreranno il
        lenzuolo davanti agli anziani della città. <sup>18 </sup> Allora gli
        anziani di quella città prenderanno il marito e lo castigheranno; <sup>
            19
        </sup> e, per aver diffamato una vergine d'Israele, lo condanneranno a
        un'ammenda di cento sicli d'argento, che daranno al padre della giovane.
        Lei rimarrà sua moglie ed egli non potrà mandarla via per tutto il tempo
        della sua vita. <sup>20 </sup> Ma se la cosa è vera, se la giovane non è
        stata trovata vergine, <sup>21 </sup> allora si farà uscire quella
        giovane all'ingresso della casa di suo padre, e la gente della sua città
        la lapiderà a morte, perché ha commesso un atto infame in Israele,
        prostituendosi in casa di suo padre. Così toglierai via il male di mezzo a
        te.<br>
        <sup>22 </sup> «Quando si troverà un uomo coricato con una donna sposata,
        tutti e due moriranno: l'uomo che si è coricato con la donna, e la donna.
        Così toglierai via il male di mezzo a Israele.<br>
        <sup>23 </sup> Quando una fanciulla vergine è fidanzata e un uomo,
        trovandola in città, si corica con lei, <sup>24 </sup> condurrete tutti
        e due alla porta di quella città e li lapiderete a morte: la fanciulla
        perché, essendo in città, non ha gridato, e l'uomo perché ha disonorato la
        donna del suo prossimo. Così toglierai via il male di mezzo a te. <sup>
            25
        </sup> Ma se l'uomo trova per i campi la fanciulla fidanzata e, facendole
        violenza, si corica con lei, allora morirà soltanto l'uomo che si sarà
        coricato con lei; <sup>26 </sup> non farai niente alla fanciulla; nella
        fanciulla non c'è colpa degna di morte; si tratta di un caso come quello
        di un uomo che aggredisce il suo prossimo e lo uccide, <sup>27 </sup>
        perché egli l'ha trovata per i campi; la fanciulla fidanzata ha gridato,
        ma non c'era nessuno per salvarla.<br>
        <sup>28 </sup> Quando un uomo trova una fanciulla vergine che non sia
        fidanzata, e l'afferra e si corica con lei e sono sorpresi, <sup>29 </sup>
        l'uomo che si è coricato con lei darà al padre della fanciulla cinquanta
        sicli d'argento e lei sarà sua moglie, perché l'ha disonorata; e non potrà
        mandarla via per tutto il tempo della sua vita.<br>
        <sup>30 </sup> Nessuno prenderà la moglie di suo padre, né solleverà il
        lembo della coperta di suo padre.
    </p>

    <h3 class="h3">Le persone escluse dall'assemblea</h3>

    <p class="p">
        <span class="color_of_chapter">23 </span><sup>1 </sup> «L'eunuco, a cui sono stati infranti o mutilati i
        genitali, non entrerà nell'assemblea del SIGNORE. <sup>2 </sup> Il
        bastardo non entrerà nell'assemblea del SIGNORE; nessuno dei suoi
        discendenti, neppure alla decima generazione, entrerà nell'assemblea del
        SIGNORE. <sup>3 </sup> L'Ammonita e il Moabita non entreranno
        nell'assemblea del SIGNORE; nessuno dei loro discendenti, neppure alla
        decima generazione, entrerà nell'assemblea del SIGNORE; <sup>4 </sup>
        non vi entreranno mai, perché non vi vennero incontro con il pane e con
        l'acqua durante il vostro viaggio, quando usciste dall'Egitto, e perché
        assoldarono a tuo danno Balaam, figlio di Beor, da Petor in Mesopotamia,
        per maledirti. <sup>5 </sup> Ma il SIGNORE, il tuo Dio, non volle
        ascoltare Balaam; e il SIGNORE, il tuo Dio, mutò per te la maledizione in
        benedizione, perché il SIGNORE, il tuo Dio, ti ama. <sup>6 </sup> Non
        cercherai mai la loro pace né la loro prosperità, finché tu viva. <sup>
            7
        </sup> Non detesterai l'Idumeo, poiché egli è tuo fratello; non detesterai
        l'Egiziano, perché fosti straniero nel suo paese; <sup>8 </sup> i figli
        che nasceranno loro potranno, alla terza generazione, entrare
        nell'assemblea del SIGNORE.
    </p>

    <h3 class="h3">Prescrizioni relative all'impurità</h3>

    <p class="p">
        <sup>9 </sup> «Quando uscirai e ti accamperai contro i tuoi nemici,
        guàrdati da ogni cosa malvagia. <sup>10 </sup> Se c'è qualcuno in mezzo
        a te che è impuro a causa di un accidente notturno, uscirà
        dall'accampamento e non vi rientrerà; <sup>11 </sup> verso sera si
        laverà con acqua e dopo il tramonto del sole potrà rientrare
        nell'accampamento. <sup>12 </sup> Avrai pure un luogo fuori
        dell'accampamento e là fuori andrai per i tuoi bisogni; <sup>13 </sup>
        fra i tuoi utensili avrai una pala con la quale, quando vorrai andare
        fuori per i tuoi bisogni, scaverai la terra e coprirai i tuoi escrementi.
        <sup>14 </sup> Infatti il SIGNORE, il tuo Dio, cammina in mezzo al tuo
        accampamento per proteggerti e per sconfiggere i tuoi nemici davanti a te;
        perciò il tuo accampamento dovrà essere santo, affinché egli non veda in
        mezzo a te nulla d'indecente e non si ritiri da te.<br>
        <sup>15 </sup> «Non consegnerai al suo padrone uno schiavo che, dopo
        averlo lasciato, si sarà rifugiato presso di te. <sup>16 </sup> Rimarrà
        da te, nel tuo paese, nel luogo che avrà scelto, in quella delle tue città
        che gli parrà meglio; e non lo molesterai.<br>
        <sup>17 </sup> Non vi sarà alcuna prostituta tra le figlie d'Israele, né
        vi sarà alcun uomo che si prostituisca tra i figli d'Israele.<br>
        <sup>18 </sup> Non porterai nella casa del SIGNORE tuo Dio il
        guadagno di una prostituta né il prezzo di un cane, per sciogliere un
        qualsiasi voto, poiché sono entrambi abominevoli per il SIGNORE tuo Dio.<br>
        <sup>19 </sup> «Non farai al tuo prossimo prestiti a interesse, né di
        denaro, né di viveri, né di qualsiasi cosa che si presta a interesse. <sup>
            20
        </sup> Allo straniero potrai prestare a interesse, ma non al tuo
        prossimo, affinché il SIGNORE, il tuo Dio, ti benedica in tutto ciò cui
        metterai mano nel paese dove stai per entrare per prenderne possesso.
    </p>

    <h3 class="h3">I voti</h3>

    <p class="p">
        <sup>21 </sup> «Quando avrai fatto un voto al SIGNORE tuo Dio, non
        tarderai ad adempierlo poiché il SIGNORE, il tuo Dio, te ne domanderebbe
        certamente conto e tu saresti colpevole; <sup>22 </sup> ma se ti astieni
        dal fare voti non commetti peccato. <sup>23 </sup> Mantieni e metti in
        pratica la parola uscita dalle tue labbra: opera secondo il voto che avrai
        fatto volontariamente al SIGNORE tuo Dio e che la tua bocca avrà
        pronunciato.<br>
        <sup>24 </sup> Quando entrerai nella vigna del tuo prossimo, potrai a tuo
        piacere mangiare uva a sazietà, ma non ne metterai nel tuo paniere. <sup>
            25
        </sup> Quando entrerai nei campi di grano del tuo prossimo potrai
        cogliere spighe con la mano; ma non metterai la falce nel grano del tuo
        prossimo.
    </p>

    <h3 class="h3">La legge del divorzio</h3>

    <p class="p">
        <span class="color_of_chapter">24 </span><sup>1 </sup> «Quando un uomo sposa una donna che poi non vuole più,
        perché ha scoperto qualcosa di indecente a suo riguardo, le scriva un atto
        di ripudio, glielo metta in mano e la mandi via. <sup>2 </sup> Se lei,
        uscita dalla casa di quell'uomo, diviene moglie di un altro, <sup>3 </sup>
        e se quest'altro marito la prende in odio, scrive per lei un atto di
        divorzio, glielo mette in mano e la manda via di casa sua, o se
        quest'altro marito, che l'aveva presa in moglie, muore, <sup>4 </sup> il
        primo marito, che l'aveva mandata via, non potrà riprenderla in moglie
        dopo che lei è stata contaminata, poiché sarebbe cosa abominevole agli
        occhi del SIGNORE. Tu non macchierai di peccato il paese che il SIGNORE,
        il tuo Dio, ti dà come eredità.
    </p>

    <h3 class="h3">Prescrizioni varie</h3>

    <p class="p">
        <sup>5 </sup> «Un uomo sposato da poco non andrà alla guerra e non gli
        sarà imposto alcun incarico; sarà libero per un anno di starsene a casa e
        farà lieta la moglie che ha sposata.<br>
        <sup>6 </sup> Nessuno prenderà in pegno le due macine, nemmeno la macina
        superiore, perché sarebbe come prendere in pegno la vita.<br>
        <sup>7 </sup> Quando si troverà un uomo che ha rapito qualcuno dei suoi
        fratelli tra i figli d'Israele, ne abbia fatto un suo schiavo e lo abbia
        venduto, quel ladro sarà messo a morte; così toglierai via il male di
        mezzo a te.<br>
        <sup>8 </sup> State in guardia contro il flagello della lebbra, per
        osservare diligentemente e fare tutto quello che i sacerdoti levitici vi
        insegneranno; avrete cura di fare come io ho ordinato loro. <sup>9 </sup>
        Ricòrdati di quello che il SIGNORE, il tuo Dio, fece a Miriam, durante il
        viaggio, dopo che usciste dall'Egitto.<br>
        <sup>10 </sup> «Quando presterai qualche cosa al tuo prossimo, non
        entrerai in casa sua per prendere il suo pegno; <sup>11 </sup> te ne
        starai fuori, e l'uomo a cui avrai fatto il prestito ti porterà il pegno
        fuori. <sup>12 </sup> Se quell'uomo è povero, non ti coricherai avendo
        ancora il suo pegno. <sup>13 </sup> Non mancherai di restituirgli il
        pegno, al tramonto del sole, affinché egli possa dormire nel suo mantello
        e benedirti; questo ti sarà contato come un atto di giustizia agli occhi
        del SIGNORE tuo Dio.<br>
        <sup>14 </sup> Non defrauderai l'operaio povero e bisognoso, sia egli uno
        dei tuoi fratelli o uno degli stranieri che stanno nel tuo paese, nelle
        tue città. <sup>15 </sup> Gli darai il suo salario ogni giorno, prima
        che tramonti il sole, poiché egli è povero e l'aspetta con impazienza;
        così egli non griderà contro di te al SIGNORE e tu non commetterai un
        peccato.<br>
        <sup>16 </sup> Non si metteranno a morte i padri per colpa dei figli, né
        si metteranno a morte i figli per colpa dei padri; ognuno sarà messo a
        morte per il proprio peccato.<br>
        <sup>17 </sup> Non calpesterai il diritto dello straniero o dell'orfano e
        non prenderai in pegno la veste della vedova; <sup>18 </sup> ma ti
        ricorderai che sei stato schiavo in Egitto e che di là ti ha liberato il
        SIGNORE, il tuo Dio; perciò ti ordino di fare così.
    </p>

    <h3 class="h3">Prescrizioni umanitarie</h3>

    <p class="p">
        <sup>19 </sup> «Se, mietendo il tuo campo, vi avrai dimenticato qualche
        covone, non tornerai indietro a prenderlo; sarà per lo straniero, per
        l'orfano e per la vedova, affinché il SIGNORE, il tuo Dio, ti benedica in
        tutta l'opera delle tue mani. <sup>20 </sup> Quando scoterai i tuoi
        ulivi, non tornerai per ripassare i rami. Le olive rimaste saranno per lo
        straniero, per l'orfano e per la vedova. <sup>21 </sup> Quando
        vendemmierai la tua vigna, non ripasserai a coglierne i grappoli rimasti;
        saranno per lo straniero, per l'orfano e per la vedova. <sup>22 </sup>
        Ti ricorderai che sei stato schiavo nel paese d'Egitto; perciò ti ordino
        di fare così.
    </p>

    <h3 class="h3">Le liti</h3>

    <p class="p">
        <span class="color_of_chapter">25 </span><sup>1 </sup> «Quando degli uomini avranno una lite, andranno in
        giudizio e saranno giudicati. Sarà data ragione a chi è nel giusto e torto
        a chi è colpevole. <sup>2 </sup> Se il colpevole avrà meritato di essere
        frustato, il giudice lo farà gettare a terra e colpire in sua presenza con
        un numero di frustate proporzionato alla gravità della sua colpa. <sup>
            3
        </sup> Gli farà dare non più di quaranta frustate, per timore che tuo
        fratello resti disonorato agli occhi tuoi, qualora si oltrepassasse di
        molto questo numero di colpi.<br>
        <sup>4 </sup> Non metterai la museruola al bue che trebbia il grano.
    </p>

    <h3 class="h3">La discendenza di un fratello defunto</h3>

    <p class="p">
        <sup>5 </sup> «Se dei fratelli staranno insieme e uno di loro morirà
        senza lasciare figli, la moglie del defunto non si sposerà fuori, con uno
        straniero; suo cognato verrà da lei e se la prenderà per moglie, compiendo
        così verso di lei il suo dovere di cognato; <sup>6 </sup> e il
        primogenito che lei partorirà porterà il nome del fratello defunto,
        affinché questo nome non sia estinto in Israele. <sup>7 </sup> Se
        quell'uomo non vuole prendere sua cognata, la cognata salirà alla porta,
        dagli anziani, e dirà: "Mio cognato rifiuta di far rivivere in Israele il
        nome di suo fratello; egli non vuole compiere verso di me il suo dovere di
        cognato". <sup>8 </sup> Allora gli anziani della sua città lo
        chiameranno e gli parleranno. Può darsi che egli persista e dica: "Non
        voglio prenderla". <sup>9 </sup> In questo caso, sua cognata gli si
        avvicinerà in presenza degli anziani, gli leverà il calzare dal piede, gli
        sputerà in faccia e dirà: "Così sarà fatto all'uomo che non vuole
        ricostruire la casa di suo fratello". <sup>10 </sup> La casa di lui sarà
        chiamata in Israele "La casa dello scalzo".<br>
        <sup>11 </sup> Quando degli uomini si metteranno a litigare, e la moglie
        dell'uno si avvicinerà per liberare suo marito dalle mani di quello che lo
        percuote, stenderà la mano e afferrerà i suoi genitali, tu le mozzerai la
        mano; <sup>12 </sup> l'occhio tuo non ne abbia pietà.
    </p>

    <h3 class="h3">Pesi e misure</h3>

    <p class="p">
        <sup>13 </sup> «Non avrai nella tua borsa due pesi, uno grande e uno
        piccolo. <sup>14 </sup> Non avrai in casa due misure, una grande e una
        piccola. <sup>15 </sup> Terrai pesi esatti e giusti, terrai misure
        esatte e giuste, affinché i tuoi giorni siano prolungati sulla terra che
        il SIGNORE, il tuo Dio, ti dà. <sup>16 </sup> Poiché il SIGNORE, il tuo
        Dio, detesta chiunque fa quelle cose e commette iniquità.
    </p>

    <h3 class="h3">Ordine contro Amalec</h3>

    <p class="p">
        <sup>17 </sup> «Ricòrdati di quel che ti fece Amalec, durante il viaggio,
        quando uscisti dall'Egitto. <sup>18 </sup> Egli ti attaccò per via,
        piombando da dietro su tutti i deboli che camminavano per ultimi, quando
        eri già stanco e sfinito e non ebbe alcun timore di Dio. <sup>19 </sup>
        Quando dunque il SIGNORE, il tuo Dio, ti avrà dato pace liberandoti da
        tutti i tuoi nemici che ti circondano nel paese che il SIGNORE, il tuo
        Dio, ti dà come eredità perché tu lo possegga, cancellerai la memoria di
        Amalec sotto al cielo: non te ne scordare!
    </p>

    <h3 class="h3">Le primizie</h3>

    <p class="p">
        <span class="color_of_chapter">26 </span><sup>1 </sup> «Quando sarai entrato nel paese che il SIGNORE, il tuo
        Dio, ti dà come eredità e lo possederai e lo abiterai, <sup>2 </sup>
        prenderai delle primizie di tutti i frutti del suolo da te raccolti nel
        paese che il SIGNORE, il tuo Dio, ti dà, le metterai in un paniere e
        andrai al luogo che il SIGNORE, il tuo Dio, avrà scelto come dimora del
        suo nome. <sup>3 </sup> Ti presenterai al sacerdote in carica in quei
        giorni e gli dirai: "Io dichiaro oggi al SIGNORE tuo Dio che sono entrato
        nel paese che il SIGNORE giurò ai nostri padri di darci". <sup>4 </sup>
        Il sacerdote prenderà il paniere dalle tue mani e lo deporrà davanti
        all'altare del SIGNORE tuo Dio, <sup>5 </sup> e tu pronuncerai queste
        parole davanti al SIGNORE, che è il tuo Dio: "Mio padre era un Arameo
        errante; scese in Egitto, vi stette come straniero con poca gente e vi
        diventò una nazione grande, potente e numerosa. <sup>6 </sup> Gli
        Egiziani ci maltrattarono, ci oppressero e ci imposero una dura schiavitù.
        <sup>7 </sup> Allora gridammo al SIGNORE, al Dio dei nostri padri, e il
        SIGNORE udì la nostra voce, vide la nostra oppressione, il nostro
        travaglio e la nostra afflizione, <sup>8 </sup> e il SIGNORE ci fece
        uscire dall'Egitto con potente mano e con braccio steso, con grandi e
        tremendi miracoli e prodigi; <sup>9 </sup> ci ha condotti in questo
        luogo e ci ha dato questo paese, paese dove scorrono il latte e il miele.
        <sup>10 </sup> E ora io porto le primizie dei frutti della terra che tu,
        o SIGNORE, mi hai data!" Le deporrai davanti al SIGNORE Dio tuo, e
        adorerai il SIGNORE, il tuo Dio; <sup>11 </sup> ti rallegrerai, tu con
        il Levita e con lo straniero che sarà in mezzo a te, di tutto il bene che
        il SIGNORE, il tuo Dio, avrà dato a te e alla tua casa.
    </p>

    <h3 class="h3">Le decime del terzo anno</h3>

    <p class="p">
        <sup>12 </sup> «Quando avrai finito di prelevare tutte le decime delle
        tue entrate, il terzo anno, l'anno delle decime, e le avrai date al
        Levita, allo straniero, all'orfano e alla vedova perché ne mangino entro
        le tue città e siano saziati, <sup>13 </sup> dirai, davanti al SIGNORE
        tuo Dio: "Io ho tolto dalla mia casa ciò che era consacrato e l'ho dato al
        Levita, allo straniero, all'orfano e alla vedova, interamente secondo gli
        ordini che mi hai dati; non ho trasgredito né dimenticato nessuno dei tuoi
        comandamenti. <sup>14 </sup> Non ho mangiato cose consacrate durante il
        mio lutto; non ne ho tolto nulla quando ero impuro e non ne ho dato per un
        morto; ho ubbidito alla voce del SIGNORE mio Dio, ho fatto interamente
        come tu mi hai comandato. <sup>15 </sup> Volgi a noi lo sguardo dalla
        tua santa dimora, dal cielo, e benedici il tuo popolo, Israele, e la terra
        che ci hai data, come giurasti ai nostri padri, terra dove scorrono il
        latte e il miele".<br>
        <sup>16 </sup> «Oggi il SIGNORE, il tuo Dio, ti comanda di
        mettere in pratica queste leggi e queste prescrizioni; osservale dunque,
        mettile in pratica con tutto il tuo cuore, con tutta l'anima tua. <sup>
            17
        </sup> Tu hai fatto dichiarare oggi al SIGNORE che egli sarà il tuo Dio,
        purché tu cammini nelle sue vie e osservi le sue leggi, i suoi
        comandamenti, le sue prescrizioni, e tu ubbidisca alla sua voce. <sup>
            18
        </sup> Il SIGNORE ti ha fatto oggi dichiarare che sarai un popolo che gli
        appartiene, come egli ti ha detto, e che osserverai tutti i suoi
        comandamenti, <sup>19 </sup> affinché egli ti metta al di sopra di tutte
        le nazioni che ha fatte quanto a gloria, rinomanza e splendore, e tu sia
        un popolo consacrato al SIGNORE tuo Dio com'egli ti ha detto».
    </p>

    <h3 class="h3">Benedizioni e maledizioni</h3>
    <h3 class="h3">Le parole della legge scritte su pietre da innalzare sul monte Ebal</h3>

    <p class="p">
        <span class="color_of_chapter">27 </span><sup>1 </sup> Mosè e gli anziani d'Israele diedero quest'ordine al
        popolo: «Osservate tutti i comandamenti che oggi vi do.<br>
        <sup>2 </sup> Quando avrete attraversato il Giordano per entrare nel
        paese che il SIGNORE, il tuo Dio, vi dà, innalzerai delle grandi pietre e
        le imbiancherai con la calce. <sup>3 </sup> Poi vi scriverai sopra tutte
        le parole di questa legge, quando avrai attraversato il Giordano per
        entrare nel paese che il SIGNORE, il tuo Dio, ti dà: paese dove scorrono
        il latte e il miele, come il SIGNORE, il Dio dei tuoi padri, ti ha detto.
        <sup>4 </sup> Quando dunque avrete attraversato il Giordano, innalzerete
        sul monte Ebal queste pietre, come oggi vi comando, e le imbiancherete con
        la calce. <sup>5 </sup> Là costruirai pure un altare al SIGNORE tuo Dio:
        un altare di pietre, sulle quali non passerai ferro. <sup>6 </sup>
        Costruirai l'altare del SIGNORE, tuo Dio, di pietre grezze e su di esso
        offrirai olocausti al SIGNORE, tuo Dio. <sup>7 </sup> Offrirai sacrifici
        di riconoscenza e là mangerai e ti rallegrerai davanti al SIGNORE tuo Dio.
        <sup>8 </sup> Scriverai su quelle pietre tutte le parole di questa legge,
        in modo che siano molto chiare».<br>
        <sup>9 </sup> Mosè e i sacerdoti levitici parlarono a tutto Israele,
        dicendo: «Fa' silenzio e ascolta, Israele! Oggi sei diventato il popolo
        del SIGNORE tuo Dio. <sup>10 </sup> Ubbidirai quindi alla voce del
        SIGNORE tuo Dio, e metterai in pratica i suoi comandamenti e le sue leggi
        che oggi ti do».
    </p>

    <h3 class="h3">Benedizioni sul monte Gherizim e maledizioni sul monte Ebal</h3>

    <p class="p">
        <sup>11 </sup> In quello stesso giorno Mosè diede pure quest'ordine al
        popolo: <sup>12 </sup> «Quando avrete attraversato il Giordano, ecco
        quelli che staranno sul monte Gherizim per benedire il popolo: Simeone,
        Levi, Giuda, Issacar, Giuseppe e Beniamino; <sup>13 </sup> ed ecco
        quelli che staranno sul monte Ebal, per pronunciare la maledizione: Ruben,
        Gad, Ascer, Zabulon, Dan e Neftali. <sup>14 </sup> I Leviti parleranno e
        diranno ad alta voce a tutti gli uomini d'Israele:<br>
        <sup>15 </sup> "Maledetto l'uomo che fa un'immagine scolpita o di metallo
        fuso, cosa abominevole per il SIGNORE, opera di un artigiano, e la pone in
        luogo occulto!" – E tutto il popolo risponderà e dirà: "Amen".<br>
        <sup>16 </sup> "Maledetto chi disprezza suo padre o sua madre!" – E tutto
        il popolo dirà: "Amen".<br>
        <sup>17 </sup> "Maledetto chi sposta le pietre di confine del suo
        prossimo!" – E tutto il popolo dirà: "Amen".<br>
        <sup>18 </sup> "Maledetto chi fa smarrire al cieco il suo cammino!" – E
        tutto il popolo dirà: "Amen".<br>
        <sup>19 </sup> "Maledetto chi calpesta il diritto dello straniero,
        dell'orfano e della vedova!" – E tutto il popolo dirà: "Amen".<br>
        <sup>20 </sup> "Maledetto chi si corica con la moglie di suo padre,
        perché ha sollevato il lembo della coperta di suo padre!" – E tutto il
        popolo dirà: "Amen".<br>
        <sup>21 </sup> "Maledetto chi si accoppia con qualsiasi bestia!" – E
        tutto il popolo dirà: "Amen".<br>
        <sup>22 </sup> "Maledetto chi si corica con la propria sorella, figlia di
        suo padre o figlia di sua madre!" – E tutto il popolo dirà: "Amen".<br>
        <sup>23 </sup> "Maledetto chi si corica con sua suocera!" – E tutto il
        popolo dirà: "Amen".<br>
        <sup>24 </sup> "Maledetto chi uccide il suo prossimo di nascosto!" – E
        tutto il popolo dirà: "Amen".<br>
        <sup>25 </sup> "Maledetto chi prende un regalo per condannare a morte un
        innocente!" – E tutto il popolo dirà: "Amen".<br>
        <sup>26 </sup> "Maledetto chi non si attiene alle parole di questa legge,
        per metterle in pratica!" – E tutto il popolo dirà: "Amen".
    </p>

    <h3 class="h3">Le benedizioni</h3>

    <p class="p">
        <span class="color_of_chapter">28 </span><sup>1 </sup> «Ora, se tu ubbidisci diligentemente alla voce del SIGNORE
        tuo Dio, avendo cura di mettere in pratica tutti i suoi comandamenti che
        oggi ti do, il SIGNORE, il tuo Dio, ti metterà al di sopra di tutte le
        nazioni della terra; <sup>2 </sup> e tutte queste benedizioni verranno
        su di te e si compiranno per te, se darai ascolto alla voce del SIGNORE
        tuo Dio:<br>
        <sup>3 </sup> sarai benedetto nella città e sarai benedetto nella
        campagna. <sup>4 </sup> Benedetto sarà il frutto del tuo seno, il frutto
        della tua terra e il frutto del tuo bestiame; benedetti i parti delle tue
        vacche e delle tue pecore. <sup>5 </sup> Benedetti saranno il tuo
        paniere e la tua madia.<br>
        <sup>6 </sup> Sarai benedetto al tuo entrare e benedetto al tuo uscire. <sup>
            7
        </sup> Il SIGNORE farà sì che i tuoi nemici, quando si alzeranno contro di
        te, siano sconfitti davanti a te; usciranno contro di te per una via e per
        sette vie fuggiranno davanti a te.<br>
        <sup>8 </sup> Il SIGNORE ordinerà, e la benedizione verrà su
        di te, sui tuoi granai e su tutte le tue imprese; ti benedirà nel paese
        che il SIGNORE, il tuo Dio, ti dà.<br>
        <sup>9 </sup> Il SIGNORE ti costituirà suo popolo santo, come ti ha
        giurato, se osserverai i comandamenti del SIGNORE tuo Dio, e se camminerai
        nelle sue vie. <sup>10 </sup> Tutti i popoli della terra vedranno che tu
        porti il nome del SIGNORE e ti temeranno.<br>
        <sup>11 </sup> Il SIGNORE, il tuo Dio, ti colmerà di beni: moltiplicherà
        il frutto del tuo seno, il frutto del tuo bestiame e il frutto della tua
        terra, nel paese che il SIGNORE giurò ai tuoi padri di darti. <sup>12 </sup>
        Il SIGNORE aprirà per te il suo buon tesoro, il cielo, per dare alla tua
        terra la pioggia al tempo giusto, e per benedire tutta l'opera delle tue
        mani; tu presterai a molte nazioni e non prenderai nulla in prestito. <sup>
            13
        </sup> Il SIGNORE ti metterà alla testa e non alla coda. Sarai sempre in
        alto, e mai in basso, se ubbidirai ai comandamenti del SIGNORE tuo Dio,
        che oggi ti do perché tu li osservi e li metta in pratica, <sup>14 </sup>
        e se non devierai né a destra né a sinistra da alcuna delle cose che oggi
        vi comando, per andare dietro ad altri dèi e per servirli.
    </p>

    <h3 class="h3">Le maledizioni</h3>

    <p class="p">
        <sup>15 </sup> «Ma se non ubbidisci alla voce del SIGNORE tuo Dio, se non
        hai cura di mettere in pratica tutti i suoi comandamenti e tutte le sue
        leggi che oggi ti do, avverrà che tutte queste maledizioni verranno su di
        te e si compiranno per te:<br>
        <sup>16 </sup> sarai maledetto nella città e sarai maledetto nella
        campagna. <sup>17 </sup> Maledetti saranno il tuo paniere e la tua
        madia. <sup>18 </sup> Maledetto sarà il frutto del tuo seno, il frutto
        della tua terra; maledetti i parti delle tue vacche e delle tue pecore.<br>
        <sup>19 </sup> Sarai maledetto al tuo entrare e maledetto al tuo uscire.<br>
        <sup>20 </sup> Il SIGNORE manderà contro di te la maledizione, lo
        spavento e la minaccia in ogni cosa cui metterai mano e che farai, finché
        tu sia distrutto e tu perisca rapidamente, a causa della malvagità delle
        tue azioni per la quale mi avrai abbandonato. <sup>21 </sup> Il SIGNORE
        farà sì che la peste si attacchi a te, finché essa ti abbia consumato nel
        paese nel quale stai per entrare per prenderne possesso. <sup>22 </sup>
        Il SIGNORE ti colpirà di deperimento, di febbre, di infiammazione, di
        arsura, di aridità, di carbone e di ruggine, che ti perseguiteranno finché
        tu sia perito. <sup>23 </sup> Il tuo cielo sarà di bronzo sopra il tuo
        capo e la terra sotto di te sarà di ferro. <sup>24 </sup> Al posto della
        pioggia il SIGNORE manderà, sul tuo paese, sabbia e polvere che cadranno
        su di te dal cielo, finché tu sia distrutto.<br>
        <sup>25 </sup> Il SIGNORE ti farà sconfiggere dai tuoi nemici; uscirai
        contro di loro per una via e per sette vie fuggirai davanti a loro e
        sarete ripugnanti per tutti i regni della terra. <sup>26 </sup> I tuoi
        cadaveri saranno pasto di tutti gli uccelli del cielo e delle bestie della
        terra, che nessuno scaccerà. <sup>27 </sup> Il SIGNORE ti colpirà con
        l'ulcera d'Egitto, con emorroidi, con la rogna e con la tigna, da cui non
        potrai guarire. <sup>28 </sup> Il SIGNORE ti colpirà di follia, di
        cecità e di confusione mentale; <sup>29 </sup> e andrai brancolando in
        pieno giorno, come il cieco brancola nel buio; non prospererai nelle tue
        vie, sarai continuamente oppresso e spogliato e nessuno ti soccorrerà. <sup>
            30
        </sup> Ti fidanzerai con una donna e un altro si coricherà con lei;
        costruirai una casa, ma non vi abiterai; pianterai una vigna e non ne
        godrai il frutto. <sup>31 </sup> Il tuo bue sarà ammazzato sotto i tuoi
        occhi e tu non ne mangerai; il tuo asino sarà portato via in tua presenza
        e non ti sarà reso; le tue pecore saranno date ai tuoi nemici e non vi
        sarà chi ti soccorra. <sup>32 </sup> I tuoi figli e le tue figlie
        saranno dati in balìa di un altro popolo; i tuoi occhi lo vedranno e ti si
        consumeranno per il continuo rimpianto e la tua mano sarà senza forza. <sup>
            33
        </sup> Un popolo che tu non avrai conosciuto mangerà il frutto della tua
        terra e di tutta la tua fatica e sarai continuamente oppresso e
        schiacciato. <sup>34 </sup> Sarai fuori di te per le cose che vedrai con
        i tuoi occhi. <sup>35 </sup> Il SIGNORE ti colpirà sulle ginocchia e
        sulle cosce con un'ulcera maligna, dalla quale non potrai guarire; ti
        colpirà dalle piante dei piedi alla sommità del capo. <sup>36 </sup> Il
        SIGNORE farà andare te e il re, che avrai costituito sopra di te, verso
        una nazione che né tu né i tuoi padri avrete conosciuto; lì servirai dèi
        stranieri, il legno e la pietra; <sup>37 </sup> e diventerai oggetto di
        stupore, di sarcasmo e di ironia per tutti i popoli fra i quali il SIGNORE
        ti avrà condotto.<br>
        <sup>38 </sup> Porterai molta semenza al campo e raccoglierai poco,
        perché la cavalletta la divorerà. <sup>39 </sup> Pianterai vigne, le
        coltiverai, ma non berrai vino né coglierai uva, perché il verme le
        roderà. <sup>40 </sup> Avrai degli ulivi in tutto il tuo territorio, ma
        non ti ungerai d'olio, perché i tuoi ulivi perderanno il loro frutto. <sup>
            41
        </sup> Genererai figli e figlie, ma non saranno tuoi, perché andranno in
        schiavitù. <sup>42 </sup> Tutti i tuoi alberi e il frutto della terra
        saranno preda della cavalletta. <sup>43 </sup> Lo straniero che sarà in
        mezzo a te salirà sempre più in alto al di sopra di te e tu scenderai
        sempre più in basso. <sup>44 </sup> Egli presterà a te e tu non
        presterai a lui; egli sarà alla testa e tu in coda. <sup>45 </sup> Tutte
        queste maledizioni verranno su di te, ti perseguiteranno e ti
        raggiungeranno, finché tu sia distrutto, perché non avrai ubbidito alla
        voce del SIGNORE tuo Dio, osservando i comandamenti e le leggi che egli ti
        ha dato. <sup>46 </sup> Esse saranno per te e per i tuoi discendenti
        come un segno e come un prodigio per sempre.<br>
        <sup>47 </sup> Per non aver servito il SIGNORE, il tuo Dio,
        con gioia e di buon cuore in mezzo all'abbondanza di ogni cosa, <sup>48 </sup>
        servirai i tuoi nemici che il SIGNORE manderà contro di te, in mezzo alla
        fame, alla sete, alla nudità e alla mancanza di ogni cosa; ed essi ti
        metteranno un giogo di ferro sul collo, finché ti abbiano distrutto. <sup>
            49
        </sup> Il SIGNORE farà muovere contro di te, da lontano, dalle estremità
        della terra, una nazione, pari all'aquila che vola: una nazione della
        quale non capirai la lingua, <sup>50 </sup> una nazione dall'aspetto
        minaccioso, che non avrà riguardo per il vecchio né per il bambino; <sup>
            51
        </sup> che mangerà il frutto del tuo bestiame e il frutto della tua
        terra, finché sia distrutto, e non ti lascerà né frumento, né mosto, né
        olio, né i parti delle tue vacche e delle tue pecore, finché ti abbia
        fatto perire. <sup>52 </sup> Ti assedierà in tutte le tue città, finché
        in tutto il tuo paese cadano le alte e forti mura nelle quali avrai
        riposto la tua fiducia. Essa ti assedierà in tutte le città, in tutto il
        paese che il SIGNORE, il tuo Dio, ti avrà dato. <sup>53 </sup> E durante
        l'assedio e nell'angoscia alla quale ti ridurrà il tuo nemico, mangerai il
        frutto del tuo seno, le carni dei tuoi figli e delle tue figlie, che il
        SIGNORE, il tuo Dio, ti avrà dato. <sup>54 </sup> L'uomo più delicato e
        sensibile tra di voi guarderà con occhio malvagio suo fratello, la donna
        che riposa sul suo seno, i figli che ancora gli rimangono, <sup>55 </sup>
        non volendo dividere con nessuno di loro la carne dei suoi figli di cui si
        ciberà, perché non gli sarà rimasto nulla durante l'assedio e
        nell'angoscia alla quale il tuo nemico ti ridurrà in tutte le tue città. <sup>
            56
        </sup> La donna più delicata e raffinata tra di voi, che non avrebbe
        osato posare la pianta del piede in terra, tanto si sentiva delicata e
        raffinata, guarderà con occhio maligno il marito che riposa sul suo seno,
        suo figlio e sua figlia, <sup>57 </sup> per non dar loro nulla della
        placenta uscita dal suo seno e dei figli che metterà al mondo, perché,
        mancando di tutto, se ne ciberà di nascosto, durante l'assedio e
        nell'angoscia alla quale ti ridurrà il tuo nemico nelle tue città.<br>
        <sup>58 </sup> Se non hai cura di mettere in pratica tutte le parole di
        questa legge, scritte in questo libro, se non temi questo nome glorioso e
        tremendo del SIGNORE tuo Dio, <sup>59 </sup> il SIGNORE renderà
        straordinarie le piaghe con le quali colpirà te e i tuoi discendenti:
        piaghe grandi e persistenti, malattie maligne e persistenti. <sup>60 </sup>
        Farà tornare su di te tutte le malattie d'Egitto, davanti alle quali tu
        tremavi, ed esse si attaccheranno a te. <sup>61 </sup> Anche le numerose
        malattie e le numerose piaghe non menzionate nel libro di questa legge, il
        SIGNORE le farà venire su di te, finché tu sia distrutto. <sup>62 </sup>
        Voi rimarrete soltanto in pochi, dopo essere stati numerosi come le stelle
        del cielo, perché non avrai ubbidito alla voce del SIGNORE tuo Dio. <sup>
            63
        </sup> Avverrà che, come il SIGNORE prendeva piacere a farvi del bene e
        moltiplicarvi, così il SIGNORE prenderà piacere a farvi perire e a
        distruggervi; sarete strappati dal paese del quale vai a prendere
        possesso. <sup>64 </sup> Il SIGNORE ti disperderà fra tutti i popoli, da
        una estremità della terra fino all'altra; e là servirai altri dèi, che né
        tu né i tuoi padri avete mai conosciuto: il legno e la pietra. <sup>65 </sup>
        Fra quelle nazioni non avrai riposo e non vi sarà luogo dove i tuoi piedi
        possano fermarsi; là il SIGNORE ti darà un cuore tremante, degli occhi che
        si spengono e un'anima languente. <sup>66 </sup> La tua vita ti starà
        davanti come sospesa; tremerai notte e giorno e non sarai sicuro della tua
        esistenza. <sup>67 </sup> La mattina dirai: "Fosse pur sera!", e la sera
        dirai: "Fosse pur mattina!", a causa dello spavento che ti riempirà il
        cuore e a causa delle cose che vedrai con i tuoi occhi. <sup>68 </sup>
        Il SIGNORE ti farà tornare in Egitto su delle navi, ripercorrendo la via
        della quale ti avevo detto: "Non la rivedrai più!"; là vi offrirete in
        vendita ai vostri nemici come schiavi e come schiave, ma mancherà il
        compratore!»<br>
        <sup>69 </sup> Queste sono le parole del patto che il SIGNORE comandò a
        Mosè di stabilire con i figli d'Israele nel paese di Moab, oltre al patto
        che aveva stabilito con essi a Oreb.
    </p>

    <h3 class="h3">Il patto rinnovato</h3>

    <p class="p">
        <span class="color_of_chapter">29 </span><sup>1 </sup> Mosè convocò dunque tutto Israele e disse loro: «Voi avete
        visto tutto quello che il SIGNORE ha fatto sotto i vostri occhi, nel paese
        d'Egitto, al faraone, a tutti i suoi servitori e a tutto il suo paese; <sup>
            2
        </sup> i tuoi occhi hanno visto le grandi calamità con le quali furono
        provati, quei miracoli, quei grandi prodigi; <sup>3 </sup> ma, fino a
        questo giorno, il SIGNORE non vi ha dato un cuore per comprendere, né
        occhi per vedere, né orecchi per udire. <sup>4 </sup> Io vi ho condotti
        quarant'anni nel deserto; le vostre vesti non vi si sono logorate addosso,
        né i vostri calzari vi si sono logorati ai piedi. <sup>5 </sup> Non
        avete mangiato pane, non avete bevuto vino né altre bevande alcoliche.
        Tutto questo affinché conosceste che io sono il SIGNORE, il vostro Dio. <sup>
            6
        </sup> Quando siete arrivati in questo luogo e Sicon, re di Chesbon, e Og,
        re di Basan, sono usciti contro di noi per combattere, noi li abbiamo
        sconfitti, <sup>7 </sup> abbiamo preso il loro paese e lo abbiamo dato
        come proprietà ai Rubeniti, ai Gaditi e alla mezza tribù di Manasse. <sup>
            8
        </sup> Osservate dunque le parole di questo patto e mettetele in pratica,
        affinché prosperiate in tutto ciò che farete.<br>
        <sup>9 </sup> Oggi voi comparite tutti davanti al SIGNORE vostro Dio: i
        vostri capi, le vostre tribù, i vostri anziani, i vostri ufficiali, tutti
        gli uomini d'Israele, <sup>10 </sup> i vostri bambini, le vostre mogli,
        lo straniero che è nel tuo accampamento, da colui che ti spacca la legna a
        colui che attinge l'acqua per te. <sup>11 </sup> Voi comparite per
        entrare nel patto del SIGNORE tuo Dio, patto stabilito con giuramento e
        che il SIGNORE, il tuo Dio, fa oggi con te <sup>12 </sup> per
        costituirti oggi come suo popolo e per essere tuo Dio, come ti disse e
        come giurò ai tuoi padri, ad Abraamo, a Isacco e a Giacobbe. <sup>13 </sup>
        E non con voi soltanto io faccio questo patto e questo giuramento, <sup>
            14
        </sup> ma anche con chiunque è qui oggi con noi davanti al SIGNORE
        nostro Dio, e con quelli che non sono oggi qui con noi.
    </p>

    <h3 class="h3">Conseguenza della disubbidienza</h3>

    <p class="p">
        <sup>15 </sup> «Poiché voi sapete come abbiamo abitato nel paese d'Egitto
        e come siamo passati in mezzo alle nazioni che avete attraversate; <sup>
            16
        </sup> avete visto le loro abominazioni e gli idoli di legno, di pietra,
        d'argento e d'oro, che sono fra quelle. <sup>17 </sup> Non vi sia tra di
        voi uomo o donna o famiglia o tribù che volga oggi il cuore lontano dal
        SIGNORE nostro Dio, per andare a servire gli dèi di quelle nazioni; non vi
        sia tra di voi nessuna radice che produca veleno e assenzio. <sup>18 </sup>
        Nessuno, dopo aver udito le parole di questo giuramento, si illuda nel suo
        cuore dicendo: "Avrò pace, anche se camminerò secondo la caparbietà del
        mio cuore". In questo modo chi ha bevuto largamente porta a perdizione
        anche chi ha sete. <sup>19 </sup> Il SIGNORE non gli perdonerà; ma in
        tal caso l'ira del SIGNORE e la sua gelosia s'infiammeranno contro
        quell'uomo, tutte le maledizioni scritte in questo libro gli verranno
        addosso e il SIGNORE cancellerà il suo nome sotto il cielo; <sup>20 </sup>
        il SIGNORE lo separerà, per sua sventura, da tutte le tribù d'Israele,
        secondo tutte le maledizioni del patto scritto in questo libro della
        legge. <sup>21 </sup> La generazione futura, i vostri figli che verranno
        dopo di voi e lo straniero che verrà da un paese lontano, anzi tutte le
        nazioni, quando vedranno le piaghe di questo paese e le malattie con le
        quali il SIGNORE lo avrà afflitto; <sup>22 </sup> quando vedranno che
        tutto il suo suolo sarà zolfo, sale, arsura e non vi sarà più sementa, né
        prodotto, né erba di sorta che vi cresca, come dopo la rovina di Sodoma,
        di Gomorra, di Adma e di Seboim che il SIGNORE distrusse nella sua ira e
        nel suo furore, diranno: <sup>23 </sup> "Perché il SIGNORE ha trattato
        così questo paese? Perché l'ardore di questa grande ira?" <sup>24 </sup>
        E si risponderà: "Perché hanno abbandonato il patto del SIGNORE, Dio dei
        loro padri: il patto che egli stabilì con loro quando li fece uscire dal
        paese d'Egitto; <sup>25 </sup> perché sono andati a servire altri dèi e
        si sono prostrati davanti a loro; dèi che essi non avevano conosciuti e
        che il SIGNORE non aveva assegnati loro. <sup>26 </sup> Per questo si è
        accesa l'ira del SIGNORE contro questo paese ed egli ha fatto venire su di
        esso tutte le maledizioni scritte in questo libro; <sup>27 </sup> il
        SIGNORE li ha divelti dal loro suolo con ira, con furore, con grande
        indignazione e li ha gettati in un altro paese, come oggi si vede".<br>
        <sup>28 </sup> Le cose occulte appartengono al SIGNORE nostro
        Dio, ma le cose rivelate sono per noi e per i nostri figli per sempre,
        perché mettiamo in pratica tutte le parole di questa legge.
    </p>

    <h3 class="h3">Promesse e minacce</h3>

    <p class="p">
        <span class="color_of_chapter">30 </span><sup>1 </sup> «Quando tutte queste cose che io ho messe davanti a te, la
        benedizione e la maledizione, si saranno realizzate per te e tu le
        ricorderai nel tuo cuore dovunque il SIGNORE, il tuo Dio, ti avrà sospinto
        in mezzo alle nazioni <sup>2 </sup> e ti convertirai al SIGNORE tuo Dio,
        e ubbidirai alla sua voce, tu e i tuoi figli, con tutto il tuo cuore e con
        tutta l'anima tua, secondo tutto ciò che oggi io ti comando, <sup>3 </sup>
        il SIGNORE, il tuo Dio, farà ritornare i tuoi dalla schiavitù, avrà pietà
        di te e ti raccoglierà di nuovo fra tutti i popoli, fra i quali il
        SIGNORE, il tuo Dio, ti avrà disperso. <sup>4 </sup> Quand'anche i tuoi
        esuli fossero all'estremità dei cieli, di là il SIGNORE, il tuo Dio, ti
        raccoglierà e di là ti prenderà. <sup>5 </sup> Il SIGNORE, il tuo Dio,
        ti ricondurrà nel paese che i tuoi padri avevano posseduto e tu lo
        possederai; ed egli ti farà del bene e ti moltiplicherà più dei tuoi
        padri. <sup>6 </sup> Il SIGNORE, il tuo Dio, circonciderà il tuo cuore e
        il cuore dei tuoi discendenti affinché tu ami il SIGNORE, il tuo Dio, con
        tutto il tuo cuore e con tutta l'anima tua, e così tu viva. <sup>7 </sup>
        Il SIGNORE, il tuo Dio, farà cadere tutte queste maledizioni sui tuoi
        nemici e su tutti quelli che ti avranno odiato e perseguitato. <sup>8 </sup>
        Tu ritornerai e ubbidirai alla voce del SIGNORE; metterai in pratica tutti
        questi comandamenti che oggi ti do. <sup>9 </sup> Il SIGNORE, il tuo
        Dio, ti colmerà di beni; moltiplicherà tutta l'opera delle tue mani, il
        frutto del tuo seno, il frutto del tuo bestiame e il frutto della tua
        terra; poiché il SIGNORE si compiacerà di nuovo nel farti del bene, come
        si compiacque nel farlo ai tuoi padri, <sup>10 </sup> perché ubbidirai
        alla voce del SIGNORE tuo Dio, osservando i suoi comandamenti e i suoi
        precetti scritti in questo libro della legge, perché ritornerai al SIGNORE
        tuo Dio, con tutto il tuo cuore e con tutta l'anima tua.<br>
        <sup>11 </sup> «Questo comandamento che oggi ti do non è troppo difficile
        per te, né troppo lontano da te. <sup>12 </sup> Non è nel cielo, perché
        tu dica: "Chi salirà per noi nel cielo e ce lo porterà e ce lo farà udire
        perché lo mettiamo in pratica?" <sup>13 </sup> Non è di là dal mare,
        perché tu dica: "Chi passerà per noi di là dal mare e ce lo porterà e ce
        lo farà udire perché lo mettiamo in pratica?" <sup>14 </sup> Invece
        questa parola è molto vicina a te; è nella tua bocca e nel tuo cuore,
        perché tu la metta in pratica.<br>
        <sup>15 </sup> «Vedi, io metto oggi davanti a te la vita e il bene, la
        morte e il male; <sup>16 </sup> poiché io ti comando oggi di amare il
        SIGNORE, il tuo Dio, di camminare nelle sue vie, di osservare i suoi
        comandamenti, le sue leggi e le sue prescrizioni, affinché tu viva e ti
        moltiplichi, e il SIGNORE, il tuo Dio, ti benedica nel paese dove stai per
        entrare per prenderne possesso. <sup>17 </sup> Ma se il tuo cuore si
        volta indietro, e se tu non ubbidisci ma ti lasci trascinare a prostrarti
        davanti ad altri dèi e a servirli, <sup>18 </sup> io vi dichiaro oggi
        che certamente perirete, e non prolungherete i vostri giorni nel paese del
        quale state per entrare in possesso passando il Giordano. <sup>19 </sup>
        Io prendo oggi a testimoni contro di voi il cielo e la terra, che io ti ho
        posto davanti la vita e la morte, la benedizione e la maledizione; scegli
        dunque la vita, affinché tu viva, tu e la tua discendenza, <sup>20 </sup>
        amando il SIGNORE, il tuo Dio, ubbidendo alla sua voce e tenendoti stretto
        a lui, poiché egli è la tua vita e colui che prolunga i tuoi giorni. Così
        tu potrai abitare sul suolo che il SIGNORE giurò di dare ai tuoi padri
        Abraamo, Isacco e Giacobbe».
    </p>

    <h3 class="h3">Ultime parole di Mosè</h3>

    <h3 class="h3">Giosuè successore di Mosè</h3>

    <p class="p">
        <span class="color_of_chapter">31 </span><sup>1 </sup> Mosè rivolse ancora queste parole a tutto Israele. <sup>
            2
        </sup> Disse loro: «Io ho oggi centovent'anni; non posso più andare e
        venire, e il SIGNORE mi ha detto: "Tu non passerai questo Giordano". <sup>
            3
        </sup> Il SIGNORE, il tuo Dio, sarà colui che passerà davanti a te e
        distruggerà, dinanzi a te, quelle nazioni e tu possederai il loro paese; e
        Giosuè passerà davanti a te, come il SIGNORE ha detto. <sup>4 </sup> Il
        SIGNORE tratterà quelle nazioni come trattò Sicon e Og, re degli Amorei,
        che egli distrusse con il loro paese. <sup>5 </sup> Il SIGNORE le darà
        in vostro potere e voi le tratterete secondo tutti gli ordini che vi ho
        dati. <sup>6 </sup> Siate forti e coraggiosi, non temete e non vi
        spaventate di loro, perché il SIGNORE, il tuo Dio, è colui che cammina con
        te; egli non ti lascerà e non ti abbandonerà». <sup>7 </sup> Poi Mosè
        chiamò Giosuè e, in presenza di tutto Israele, gli disse: «Sii forte e
        coraggioso, poiché tu entrerai con questo popolo nel paese che il SIGNORE
        giurò ai loro padri di dar loro e tu glielo darai in possesso. <sup>8 </sup>
        Il SIGNORE cammina egli stesso davanti a te; egli sarà con te; non ti
        lascerà e non ti abbandonerà; non temere e non perderti d'animo».
    </p>

    <h3 class="h3">La legge letta ogni sette anni</h3>

    <p class="p">
        <sup>9 </sup> Mosè scrisse questa legge e la diede ai sacerdoti figli di
        Levi, che portavano l'arca del patto del SIGNORE, e a tutti gli anziani
        d'Israele. <sup>10 </sup> Mosè diede loro quest'ordine: «Alla fine di
        ogni settennio, al tempo dell'anno del condono, alla festa delle Capanne,
        <sup>11 </sup> quando tutto Israele verrà a presentarsi davanti al
        SIGNORE Dio tuo, nel luogo che egli avrà scelto, leggerai questa legge
        davanti a tutto Israele, in modo che egli la oda. <sup>12 </sup>
        Radunerai il popolo; uomini, donne, bambini, con lo straniero che abita
        nelle tue città, affinché odano, imparino a temere il SIGNORE, il vostro
        Dio, e abbiano cura di mettere in pratica tutte le parole di questa legge.
        <sup>13 </sup> E i loro figli, che non ne avranno ancora avuto
        conoscenza, la udranno e impareranno a temere il SIGNORE, il vostro Dio,
        tutto il tempo che vivrete nel paese del quale voi andate a prendere
        possesso passando il Giordano».
    </p>

    <h3 class="h3">Annuncio dell'apostasia d'Israele</h3>

    <p class="p">
        <sup>14 </sup> Il SIGNORE disse a Mosè: «Ecco, il giorno della tua morte
        si avvicina; chiama Giosuè e presentatevi nella tenda di convegno perché
        io gli dia i miei ordini». Mosè e Giosuè dunque andarono e si presentarono
        nella tenda di convegno. <sup>15 </sup> Il SIGNORE apparve nella tenda
        in una colonna di nuvola e la colonna di nuvola si fermò sopra l'ingresso
        della tenda.<br>
        <sup>16 </sup> Il SIGNORE disse a Mosè: «Ecco, tu stai per
        addormentarti con i tuoi padri; e questo popolo andrà a prostituirsi
        seguendo gli dèi stranieri del paese nel quale sta per entrare; mi
        abbandonerà e violerà il patto che io ho stabilito con lui. <sup>17 </sup>
        In quel giorno la mia ira si infiammerà contro di lui; e io li
        abbandonerò, nasconderò loro il mio volto e saranno divorati. Molti mali e
        molte angosce piomberanno loro addosso; perciò in quel giorno diranno:
        "Questi mali non ci sono forse caduti addosso perché il nostro Dio non è
        in mezzo a noi?" <sup>18 </sup> In quel giorno io nasconderò del tutto
        il mio volto, a causa di tutto il male che avranno fatto rivolgendosi ad
        altri dèi. <sup>19 </sup> Scrivetevi dunque questo cantico e insegnatelo
        ai figli d'Israele; mettetelo loro in bocca, affinché questo cantico mi
        serva di testimonianza contro i figli d'Israele. <sup>20 </sup> Quando
        li avrò introdotti nel paese che promisi ai loro padri con giuramento,
        paese dove scorrono il latte e il miele, ed essi avranno mangiato, si
        saranno saziati e ingrassati e si saranno rivolti ad altri dèi per
        servirli, e avranno disprezzato me e violato il mio patto, <sup>21 </sup>
        e quando molti mali e molte angosce saranno piombati loro addosso, allora
        questo cantico testimonierà contro di loro, poiché esso non sarà
        dimenticato, e rimarrà sulle labbra dei loro discendenti. Infatti io
        conosco quali sono i pensieri che essi concepiscono, anche ora, prima che
        io li abbia introdotti nel paese che giurai di dar loro».<br>
        <sup>22 </sup> Così Mosè scrisse quel giorno questo cantico e lo insegnò
        ai figli d'Israele.<br>
        <sup>23 </sup> Poi il SIGNORE dette i suoi ordini a Giosuè, figlio di
        Nun, e gli disse: «Sii forte e coraggioso, poiché sarai tu a introdurre i
        figli d'Israele nel paese che giurai di dar loro; e io sarò con te».<br>
        <sup>24 </sup> Quando Mosè ebbe finito di scrivere in un libro tutte
        quante le parole di questa legge, <sup>25 </sup> diede quest'ordine ai
        Leviti che portavano l'arca del patto del SIGNORE: <sup>26 </sup>
        «Prendete questo libro della legge e mettetelo accanto all'arca del patto
        del SIGNORE vostro Dio; e lì rimanga come testimonianza contro di te; <sup>
            27
        </sup> perché io conosco il tuo spirito ribelle e la durezza del tuo
        collo. Ecco, oggi, mentre sono ancora vivente tra di voi, siete stati
        ribelli contro il SIGNORE; quanto più lo sarete dopo la mia morte! <sup>
            28
        </sup> Radunate presso di me tutti gli anziani delle vostre tribù e i
        vostri ufficiali; io farò loro udire queste parole e prenderò a testimoni
        contro di loro il cielo e la terra. <sup>29 </sup> Infatti io so che,
        dopo la mia morte, voi certamente vi corromperete e lascerete la via che
        vi ho prescritta; e la sventura vi colpirà nei giorni che verranno, perché
        avrete fatto ciò che è male agli occhi del SIGNORE, provocando la sua
        irritazione con l'opera delle vostre mani».<br>
        <sup>30 </sup> Mosè dunque pronunciò dal principio alla fine le parole di
        questo cantico, in presenza di tutta l'assemblea d'Israele.
    </p>

    <h3 class="h3">Cantico di Mosè</h3>

    <p class="p">
        <span class="color_of_chapter">32 </span><sup>1 </sup> «Porgete orecchio, o cieli, e io parlerò; e ascolti la
        terra le parole della mia bocca.<br>
        <sup>2 </sup> Si spanda il mio insegnamento come la pioggia, stilli la
        mia parola come la rugiada, come la pioggerella sopra la verdura e come un
        acquazzone sopra l'erba,<br>
        <sup>3 </sup> poiché io proclamerò il nome del SIGNORE. Magnificate il
        nostro Dio!<br>
        <sup>4 </sup> Egli è la rocca, l'opera sua è perfetta, poiché tutte le
        sue vie sono giustizia. È un Dio fedele e senza iniquità. Egli è giusto e
        retto.<br>
        <sup>5 </sup> Hanno agito perversamente contro di lui; non sono suoi
        figli, questi corrotti, razza storta e perversa.<br>
        <sup>6 </sup> È questa la ricompensa che date al SIGNORE, o popolo
        insensato e privo di saggezza? Non è lui il padre che ti ha acquistato?
        Non è lui che ti ha fatto e stabilito?<br>
        <sup>7 </sup> «Ricòrdati dei giorni antichi, considera gli anni delle età
        passate, interroga tuo padre ed egli te lo farà conoscere, i tuoi vecchi
        ed essi te lo diranno.<br>
        <sup>8 </sup> Quando l'Altissimo diede alle nazioni la loro eredità,
        quando separò i figli degli uomini, egli fissò i confini dei popoli,
        tenendo conto del numero dei figli d'Israele.<br>
        <sup>9 </sup> Poiché la parte del SIGNORE è il suo popolo, Giacobbe è la
        porzione della sua eredità.<br>
        <sup>10 </sup> Egli lo trovò in una terra deserta, in una solitudine
        piena di urli e di desolazione. Egli lo circondò, se ne prese cura, lo
        custodì come la pupilla dei suoi occhi.<br>
        <sup>11 </sup> Come un'aquila che desta la sua nidiata, volteggia sopra i
        suoi piccini, spiega le sue ali, li prende e li porta sulle penne.<br>
        <sup>12 </sup> Il SIGNORE solo lo ha condotto e nessun dio straniero era
        con lui.<br>
        <sup>13 </sup> Egli lo ha fatto passare a cavallo sulle alture della
        terra e Israele ha mangiato il prodotto dei campi; gli ha fatto succhiare
        il miele che esce dalla rupe, l'olio che esce dalle rocce più dure,<br>
        <sup>14 </sup> la crema delle vacche e il latte delle pecore. Lo ha
        nutrito con il grasso degli agnelli, dei montoni di Basan e dei capri, con
        la farina del fior fiore del grano. Tu hai bevuto il vino generoso, il
        sangue dell'uva.<br>
        <sup>15 </sup> Iesurun si è fatto grasso e ha recalcitrato, si è fatto
        grasso, grosso e pingue, ha abbandonato il Dio che lo ha fatto e ha
        disprezzato la Rocca della sua salvezza.<br>
        <sup>16 </sup> Essi lo hanno fatto ingelosire con divinità straniere, lo
        hanno irritato con pratiche abominevoli.<br>
        <sup>17 </sup> Hanno sacrificato a dèmoni che non sono Dio, a dèi che non
        avevano conosciuto, dèi nuovi, apparsi di recente, che i vostri padri non
        avevano temuto.<br>
        <sup>18 </sup> Hai abbandonato la Rocca che ti diede la vita, e hai
        dimenticato il Dio che ti mise al mondo.<br>
        <sup>19 </sup> Il SIGNORE lo ha visto, e ha rinnegato i suoi
        figli e le sue figlie che l'avevano irritato;<br>
        <sup>20 </sup> e ha detto: "Io nasconderò loro il mio volto e starò a
        vedere quale sarà la loro fine; poiché sono una razza perversa, sono figli
        infedeli.<br>
        <sup>21 </sup> Essi mi hanno fatto ingelosire con ciò che non è Dio, mi
        hanno irritato con i loro idoli vani; e io li renderò gelosi con gente che
        non è un popolo, li irriterò con una nazione stolta.<br>
        <sup>22 </sup> Infatti il fuoco della mia ira si è acceso e divamperà
        fino in fondo al soggiorno dei morti; divorerà la terra e i suoi prodotti
        e infiammerà le fondamenta delle montagne.<br>
        <sup>23 </sup> Io accumulerò disgrazie su di loro, esaurirò contro di
        loro tutte le mie frecce.<br>
        <sup>24 </sup> Essi saranno consumati dalla fame, divorati dalla febbre e
        da malattie mortali; manderò contro di loro le zanne delle belve e il
        veleno dei serpenti che strisciano nella polvere.<br>
        <sup>25 </sup> Di fuori la spada e di dentro il terrore spargeranno il
        lutto, mietendo giovani e fanciulle, lattanti e uomini canuti.<br>
        <sup>26 </sup> Io direi: ‘Li spazzerò via d'un soffio, farò sparire la
        loro memoria dal genere umano',<br>
        <sup>27 </sup> se non temessi gli insulti del nemico e che i loro
        avversari, illudendosi, fossero indotti a dire: ‘È stata la nostra potente
        mano che ha fatto tutto questo, e non il SIGNORE'".<br>
        <sup>28 </sup> Poiché è una nazione che ha perduto il senno e non c'è
        intelligenza in loro.<br>
        <sup>29 </sup> Se fossero savi, lo capirebbero e considererebbero la fine
        che li aspetta.<br>
        <sup>30 </sup> Come potrebbe uno solo inseguirne mille, e due metterne in
        fuga diecimila, se la loro Rocca non li avesse venduti, se il SIGNORE non
        li avesse dati in mano al nemico?<br>
        <sup>31 </sup> Poiché la loro rocca non è come la nostra Rocca; i nostri
        stessi nemici ne sono giudici;<br>
        <sup>32 </sup> ma la loro vigna viene dalla vigna di Sodoma e dalle
        campagne di Gomorra; le loro uve sono uve avvelenate, i loro grappoli,
        amari;<br>
        <sup>33 </sup> il loro vino è tossico di serpenti, un crudele veleno di
        vipere.<br>
        <sup>34 </sup> «"Tutto questo non è forse riposto presso di me, sigillato
        nei miei tesori?<br>
        <sup>35 </sup> A me la vendetta e la retribuzione, quando il loro piede
        vacillerà! Poiché il giorno della sventura è vicino e ciò che li aspetta
        non tarderà".<br>
        <sup>36 </sup> Sì, il SIGNORE giudicherà il suo popolo, ma avrà pietà dei
        suoi servi quando vedrà che la forza è sparita e che non rimane più tra di
        loro né schiavo né libero.<br>
        <sup>37 </sup> Allora egli dirà: "Dove sono i loro dèi, la rocca nella
        quale confidavano,<br>
        <sup>38 </sup> gli dèi che mangiavano il grasso dei loro sacrifici e
        bevevano il vino delle loro libazioni? Si alzino loro a soccorrervi, a
        coprirvi con la loro protezione!<br>
        <sup>39 </sup> Ora vedete che io solo sono Dio e che non vi è altro dio
        accanto a me. Io faccio morire e faccio vivere, ferisco e risano, e
        nessuno può liberare dalla mia mano.<br>
        <sup>40 </sup> Sì, io alzo la mia mano al cielo e dico: ‘Com'è vero che
        io vivo in eterno,<br>
        <sup>41 </sup> quando affilerò la mia spada folgorante e la mia mano si
        leverà a giudicare, farò vendetta dei miei nemici e darò ciò che si
        meritano a quelli che mi odiano.<br>
        <sup>42 </sup> Inebrierò di sangue le mie frecce, del sangue degli uccisi
        e dei prigionieri; la mia spada divorerà la carne, le teste dei
        condottieri nemici'".<br>
        <sup>43 </sup> Nazioni, cantate le lodi del suo popolo! Poiché il SIGNORE
        vendica il sangue dei suoi servi, fa ricadere la sua vendetta sopra i suoi
        avversari, ma si mostra propizio alla sua terra, al suo popolo».<br>
        <sup>44 </sup> E Mosè venne con Giosuè, figlio di Nun, e pronunciò in
        presenza del popolo tutte le parole di questo cantico.<br>
        <sup>45 </sup> E quando Mosè ebbe finito di pronunciare tutte queste
        parole davanti a tutto Israele, disse loro: <sup>46 </sup> «Prendete a
        cuore tutte le parole che oggi pronuncio solennemente davanti a voi. Le
        prescriverete ai vostri figli, affinché abbiano cura di mettere in pratica
        tutte le parole di questa legge. <sup>47 </sup> Poiché questa non è una
        parola senza valore per voi: anzi, è la vostra vita; per questa parola
        prolungherete i vostri giorni nel paese del quale andate a prendere
        possesso, passando il Giordano».
    </p>

    <h3 class="h3">Mosè riceve l'ordine di salire sul monte Nebo</h3>

    <p class="p">
        <sup>48 </sup> In quello stesso giorno il SIGNORE parlò a Mosè e disse: <sup>
            49
        </sup> «Sali su questo monte di Abarim, sul monte Nebo, che è nel paese
        di Moab, di fronte a Gerico, e guarda il paese di Canaan, che io do in
        possesso ai figli d'Israele. <sup>50 </sup> Tu morirai sul monte sul
        quale stai per salire e sarai riunito al tuo popolo, come tuo fratello
        Aaronne è morto sul monte Or ed è stato riunito al suo popolo, <sup>51 </sup>
        perché mi siete stati infedeli in mezzo ai figli d'Israele, presso le
        acque di Meriba, a Cades, nel deserto di Sin, in quanto non mi avete
        santificato in mezzo ai figli d'Israele. <sup>52 </sup> Tu vedrai il
        paese davanti a te, ma là, nel paese che io do ai figli d'Israele, non
        entrerai».
    </p>

    <h3 class="h3">Benedizione profetica di Mosè</h3>

    <p class="p">
        <span class="color_of_chapter">33 </span><sup>1 </sup> Questa è la benedizione con la quale Mosè, uomo di Dio,
        benedisse i figli d'Israele prima di morire. <sup>2 </sup> Disse dunque:
        «Il SIGNORE è venuto dal Sinai, è spuntato per loro dal Seir, ha sparso la
        sua luce dal monte di Paran, è venuto dalle miriadi sante; dalla sua
        destra usciva il fuoco della legge per loro.<br>
        <sup>3 </sup> Certo, il SIGNORE ama i popoli; tutti i suoi santi sono
        nella tua mano. Essi si abbassano ai tuoi piedi e raccolgono le tue
        parole.<br>
        <sup>4 </sup> Mosè ci ha dato una legge, eredità dell'assemblea di
        Giacobbe;<br>
        <sup>5 </sup> ed egli è stato re in Iesurun, quando si adunavano i capi
        del popolo e tutte insieme le tribù d'Israele.<br>
        <sup>6 </sup> Viva Ruben! che egli non muoia; e i suoi uomini siano
        numerosi!»<br>
        <sup>7 </sup> E questo egli disse per Giuda: «Ascolta, SIGNORE, la voce
        di Giuda e riconducilo al suo popolo; con tutte le sue forze egli lotta
        per la sua causa; tu gli sarai di aiuto contro i suoi nemici!»<br>
        <sup>8 </sup> Poi disse di Levi: «I tuoi tummim e i tuoi urim
        appartengono all'uomo fedele che ti sei scelto, che tu mettesti alla prova
        a Massa, e con il quale contestasti alle acque di Meriba.<br>
        <sup>9 </sup> Egli dice di suo padre e di sua madre: "Non lo vedo!" Non
        riconosce i suoi fratelli e nulla sa dei propri figli; perché i Leviti
        osservano la tua parola e sono i custodi del tuo patto.<br>
        <sup>10 </sup> Essi insegnano i tuoi statuti a Giacobbe e la tua legge a
        Israele; mettono l'incenso sotto le tue narici e l'olocausto sopra il tuo
        altare.<br>
        <sup>11 </sup> O SIGNORE, benedici la sua forza e gradisci l'opera delle
        sue mani. Spezza le reni a quelli che insorgono contro di lui e colpisci i
        suoi nemici, sì che non possano rialzarsi».<br>
        <sup>12 </sup> Di Beniamino disse: «Egli, il prediletto del SIGNORE,
        abiterà al sicuro presso di lui. Il SIGNORE gli farà sempre riparo ed egli
        riposerà tra le sue colline».<br>
        <sup>13 </sup> Poi disse di Giuseppe: «Il suo paese sarà benedetto dal
        SIGNORE con i doni più preziosi del cielo; con la rugiada, con le acque
        profonde dell'abisso,<br>
        <sup>14 </sup> con i frutti più preziosi che il sole matura, con quanto
        di meglio germoglia ogni luna,<br>
        <sup>15 </sup> con i migliori prodotti dei monti antichi, con i doni più
        preziosi dei colli secolari, con i doni più preziosi della terra e di
        quanto essa racchiude.<br>
        <sup>16 </sup> Il favore di colui che stava nel pruno venga sul capo di
        Giuseppe, sulla fronte di colui che è principe tra i suoi fratelli!<br>
        <sup>17 </sup> Del suo bue primogenito egli ha la maestà; le sue corna
        sono corna di bufalo. Con esse cozzerà contro i popoli tutti quanti
        insieme, fino alle estremità della terra. Tali sono le miriadi di Efraim,
        tali sono le migliaia di Manasse».<br>
        <sup>18 </sup> Poi disse di Zabulon: «Rallègrati, Zabulon, nel tuo
        uscire, e tu, Issacar, nelle tue tende!<br>
        <sup>19 </sup> Essi chiameranno i popoli al monte, e là offriranno
        sacrifici di giustizia; poiché essi succhieranno l'abbondanza del mare e i
        tesori nascosti nella sabbia».<br>
        <sup>20 </sup> Poi disse di Gad: «Benedetto colui che mette Gad al largo!
        Egli sta nella sua dimora come una leonessa e sbrana braccio e testa.<br>
        <sup>21 </sup> Egli si è scelto le primizie del paese, poiché questa è la
        parte riservata al condottiero, ed egli vi è giunto alla testa del popolo,
        ha compiuto la giustizia del SIGNORE e i suoi decreti, insieme a Israele».<br>
        <sup>22 </sup> Poi disse di Dan: «Dan è un leoncello, che balza da
        Basan».<br>
        <sup>23 </sup> Poi disse di Neftali: «O Neftali, sazio di favori e
        ricolmo di benedizioni del SIGNORE, prendi possesso dell'occidente e del
        mezzodì!»<br>
        <sup>24 </sup> Poi disse di Ascer: «Benedetto sia Ascer tra i figli
        d'Israele! Sia il favorito dei suoi fratelli e tuffi il suo piede
        nell'olio!<br>
        <sup>25 </sup> Le sbarre delle sue porte siano di ferro e di bronzo e
        duri quanto i tuoi giorni la tua forza!<br>
        <sup>26 </sup> Nessuno è pari al Dio di Iesurun che, sul carro dei cieli,
        corre in tuo aiuto, che, nella sua maestà, avanza sulle nubi.<br>
        <sup>27 </sup> Il Dio eterno è il tuo rifugio; e sotto di te stanno le
        braccia eterne. Egli scaccia davanti a te il nemico e ti dice:
        "Distruggi!"<br>
        <sup>28 </sup> Israele abiterà al sicuro, la sorgente di Giacobbe
        sgorgherà solitaria in un paese di frumento e di mosto, dove il cielo
        stilla rugiada.<br>
        <sup>29 </sup> Te beato, Israele! Chi è pari a te, popolo salvato dal
        SIGNORE? Egli è lo scudo che ti protegge e la spada che ti fa trionfare. I
        tuoi nemici verranno ad adularti e tu calpesterai le loro alture».
    </p>

    <h3 class="h3">Morte di Mosè</h3>

    <p class="p">
        <span class="color_of_chapter">34 </span><sup>1 </sup> Poi Mosè salì dalle pianure di Moab sul monte Nebo, in
        vetta al Pisga, che è di fronte a Gerico. E il SIGNORE gli fece vedere
        tutto il paese: Galaad fino a Dan, <sup>2 </sup> tutto Neftali, il paese
        di Efraim e di Manasse, tutto il paese di Giuda fino al mare occidentale,
        <sup>3 </sup> la regione meridionale, il bacino del Giordano e la valle
        di Gerico, città delle palme, fino a Soar. <sup>4 </sup> Il SIGNORE gli
        disse: «Questo è il paese riguardo al quale io feci ad Abraamo, a Isacco e
        a Giacobbe, questo giuramento: "Io lo darò ai tuoi discendenti". Te l'ho
        fatto vedere con i tuoi occhi, ma tu non vi entrerai». <sup>5 </sup>
        Mosè, servo del SIGNORE, morì là nel paese di Moab, come il SIGNORE aveva
        comandato. <sup>6 </sup> E il SIGNORE lo seppellì nella valle, nel paese
        di Moab, di fronte a Bet-Peor; e nessuno fino a oggi ha mai saputo dov'è
        la sua tomba. <sup>7 </sup> Mosè aveva centovent'anni quando morì; la
        vista non gli si era indebolita e il vigore non gli era venuto meno. <sup>
            8
        </sup> I figli d'Israele lo piansero nelle pianure di Moab per trenta
        giorni; si compirono così i giorni del pianto per il lutto per Mosè.<br>
        <sup>9 </sup> Giosuè, figlio di Nun, fu pieno dello Spirito di sapienza,
        perché Mosè aveva imposto le mani sul suo capo; e i figli d'Israele gli
        ubbidirono e fecero quello che il SIGNORE aveva comandato a Mosè.<br>
        <sup>10 </sup> Non c'è mai più stato in Israele un profeta simile a Mosè,
        con il quale il SIGNORE abbia trattato faccia a faccia. <sup>11 </sup>
        Nessuno è stato simile a lui in tutti quei segni e miracoli che il SIGNORE
        lo mandò a fare nel paese d'Egitto contro il faraone, contro tutti i suoi
        servi e contro tutto il suo paese; <sup>12 </sup> né simile a lui in
        quegli atti potenti e in tutte quelle grandi cose tremende che Mosè fece
        davanti agli occhi di tutto Israele.
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_05_Deuteronomio" title="link per NR06_05_Deuteronomio" target="_blank">... link ad appunti e approfondimenti ...</a> </div>

</footer>

</html>
