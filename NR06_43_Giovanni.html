<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_43_Giovanni</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Vangelo secondo Giovanni</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_43_Giovanni" title="link per NR06_43_Giovanni" target="_blank">... link ad appunti e approfondimenti ...</a> </div>

    <p class="presentation">
        Vangelo secondo Giovanni<br>
        Il Vangelo secondo Giovanni identifica il proprio autore come "il
        discepolo che Gesù amava" (21:20-25). Il testo è tradizionalmente
        attribuito a Giovanni, figlio di Zebedeo, uno dei discepoli di Gesù, e la
        sua redazione si colloca nell'ultimo quarto del I sec. d.C. Questo Vangelo
        completa gli altri tre e narra in modo diverso, o con un'altra
        prospettiva, le azioni e i discorsi di Gesù, con lo scopo di dimostrare
        che "Gesù è il Cristo, il Figlio di Dio" (20:31).
    </p>

    <h3 class="h3">Prologo</h3>

    <p class="p">
        <span class="color_of_chapter">1 </span><sup>1 </sup> Nel principio era la Parola, la Parola era con Dio, e la
        Parola era Dio. <sup>2 </sup> Essa era nel principio con Dio. <sup>3 </sup>
        Ogni cosa è stata fatta per mezzo di lei, e senza di lei neppure una delle
        cose fatte è stata fatta. <sup>4 </sup> In lei era la vita, e la vita
        era la luce degli uomini. <sup>5 </sup> La luce splende nelle tenebre, e
        le tenebre non l'hanno sopraffatta.<br>
        <sup>6 </sup> Vi fu un uomo mandato da Dio, il cui nome era Giovanni; <sup>
            7
        </sup> egli venne come testimone per rendere testimonianza alla luce,
        affinché tutti credessero per mezzo di lui. <sup>8 </sup> Egli stesso
        non era la luce, ma venne per rendere testimonianza alla luce. <sup>9 </sup>
        La vera luce che illumina ogni uomo stava venendo nel mondo. <sup>10 </sup>
        Egli era nel mondo, e il mondo fu fatto per mezzo di lui, ma il mondo non
        l'ha conosciuto. <sup>11 </sup> È venuto in casa sua, e i suoi non
        l'hanno ricevuto; <sup>12 </sup> ma a tutti quelli che l'hanno ricevuto
        egli ha dato il diritto di diventare figli di Dio, a quelli cioè che
        credono nel suo nome, <sup>13 </sup> i quali non sono nati da sangue, né
        da volontà di carne, né da volontà d'uomo, ma sono nati da Dio.<br>
        <sup>14 </sup> E la Parola è diventata carne e ha abitato per un tempo
        fra di noi, piena di grazia e di verità; e noi abbiamo contemplato la sua
        gloria, gloria come di unigenito dal Padre.<br>
        <sup>15 </sup> Giovanni gli ha reso testimonianza, esclamando: «Era di
        lui che io dicevo: "Colui che viene dopo di me mi ha preceduto, perché era
        prima di me. <sup>16 </sup> Infatti dalla sua pienezza noi tutti abbiamo
        ricevuto grazia su grazia"». <sup>17 </sup> Poiché la legge è stata data
        per mezzo di Mosè; la grazia e la verità sono venute per mezzo di Gesù
        Cristo. <sup>18 </sup> Nessuno ha mai visto Dio; l'unigenito Dio, che è
        nel seno del Padre, è quello che l'ha fatto conoscere.
    </p>

    <h3 class="h3">Testimonianza di Giovanni il battista</h3>

    <p class="p">
        <sup>19 </sup> Questa è la testimonianza di Giovanni, quando i Giudei
        mandarono da Gerusalemme dei sacerdoti e dei Leviti per domandargli: «Tu
        chi sei?» <sup>20 </sup> Egli confessò e non negò; confessò dicendo: «Io
        non sono il Cristo».<br>
        <sup>21 </sup> Essi gli domandarono: «Chi sei dunque? Sei Elia?» Egli
        rispose: «Non lo sono». «Sei tu il profeta?» Egli rispose: «No». <sup>
            22
        </sup> Essi dunque gli dissero: «Chi sei? affinché diamo una risposta a
        quelli che ci hanno mandati. Che dici di te stesso?» <sup>23 </sup> Egli
        disse: «Io sono la voce di uno che grida nel deserto: "Raddrizzate la via
        del Signore", come ha detto il profeta Isaia». <sup>24 </sup> Essi erano
        stati mandati da parte dei farisei. <sup>25 </sup> Lo interrogarono e
        gli dissero: «Perché dunque battezzi, se tu non sei il Cristo, né Elia, né
        il profeta?» <sup>26 </sup> Giovanni rispose loro, dicendo: «Io battezzo
        in acqua; in mezzo a voi è presente uno che voi non conoscete, <sup>27 </sup>
        [egli è] colui che viene dopo di me [e che mi ha preceduto], al quale io
        non sono degno di sciogliere il legaccio dei calzari!»<br>
        <sup>28 </sup> Queste cose avvennero in Betania di là dal Giordano, dove
        Giovanni stava battezzando.<br>
        <sup>29 </sup> Il giorno seguente [Giovanni] vide Gesù che veniva verso
        di lui e disse: «Ecco l'Agnello di Dio, che toglie il peccato del mondo! <sup>
            30
        </sup> Questi è colui del quale dicevo: "Dopo di me viene un uomo che mi
        ha preceduto, perché egli era prima di me". <sup>31 </sup> Io non lo
        conoscevo; ma appunto perché egli sia manifestato a Israele, io sono
        venuto a battezzare in acqua». <sup>32 </sup> Giovanni rese
        testimonianza, dicendo: «Ho visto lo Spirito scendere dal cielo come una
        colomba e fermarsi su di lui. <sup>33 </sup> Io non lo conoscevo, ma
        colui che mi ha mandato a battezzare in acqua mi ha detto: "Colui sul
        quale vedrai lo Spirito scendere e fermarsi, è quello che battezza con lo
        Spirito Santo". <sup>34 </sup> E io ho veduto e ho attestato che questi
        è il Figlio di Dio».<br>
        <sup>35 </sup> Il giorno seguente Giovanni era di nuovo là con due dei
        suoi discepoli; <sup>36 </sup> e fissando lo sguardo su Gesù, che
        passava, disse: «Ecco l'Agnello di Dio!» <sup>37 </sup> I suoi due
        discepoli, avendolo udito parlare, seguirono Gesù. <sup>38 </sup> Gesù,
        voltatosi, e osservando che lo seguivano, domandò loro: «Che cercate?» Ed
        essi gli dissero: «Rabbì (che tradotto vuol dire "Maestro"), dove abiti?»
        <sup>39 </sup> Egli rispose loro: «Venite e vedrete». Essi dunque
        andarono, videro dove abitava e stettero con lui quel giorno. Era circa la
        decima ora.
    </p>

    <h3 class="h3">I primi discepoli</h3>

    <p class="p">
        <sup>40 </sup> Andrea, fratello di Simon Pietro, era uno dei due che
        avevano udito Giovanni e avevano seguito Gesù. <sup>41 </sup> Egli per
        primo trovò suo fratello Simone e gli disse: «Abbiamo trovato il Messia»
        (che tradotto vuol dire «Cristo»); <sup>42 </sup> e lo condusse da Gesù.
        Gesù lo guardò e disse: «Tu sei Simone, il figlio di Giovanni; tu sarai
        chiamato Cefa» (che si traduce «Pietro»).<br>
        <sup>43 </sup> Il giorno seguente, Gesù volle partire per la Galilea;
        trovò Filippo e gli disse: «Seguimi». <sup>44 </sup> Filippo era di
        Betsàida, della città di Andrea e di Pietro.<br>
        <sup>45 </sup> Filippo trovò Natanaele e gli disse: «Abbiamo trovato
        colui del quale hanno scritto Mosè nella legge e i profeti: Gesù da
        Nazaret, [il] figlio di Giuseppe». <sup>46 </sup> Natanaele gli disse:
        «Può forse venire qualcosa di buono da Nazaret?» Filippo gli rispose:
        «Vieni a vedere». <sup>47 </sup> Gesù vide Natanaele che gli veniva
        incontro e disse di lui: «Ecco un vero Israelita in cui non c'è falsità».
        <sup>48 </sup> Natanaele gli chiese: «Da che cosa mi conosci?» Gesù gli
        rispose: «Prima che Filippo ti chiamasse, quando eri sotto il fico, io ti
        ho visto». <sup>49 </sup> Natanaele gli rispose: «Rabbì, tu sei il
        Figlio di Dio, tu sei il re d'Israele». <sup>50 </sup> Gesù rispose e
        gli disse: «Perché ti ho detto che ti avevo visto sotto il fico, tu credi?
        Tu vedrai cose maggiori di queste». <sup>51 </sup> Poi gli disse: «In
        verità, in verità vi dico che [da ora in poi] vedrete il cielo aperto e
        gli angeli di Dio salire e scendere sul Figlio dell'uomo».
    </p>

    <h3 class="h3">Primo miracolo a Cana</h3>

    <p class="p">
        <span class="color_of_chapter">2 </span><sup>1 </sup> Tre giorni dopo ci fu un matrimonio in Cana di Galilea, e
        la madre di Gesù era là. <sup>2 </sup> Anche Gesù fu invitato con i suoi
        discepoli al matrimonio. <sup>3 </sup> Venuto a mancare il vino, la
        madre di Gesù gli disse: «Non hanno più vino». <sup>4 </sup> Gesù le
        disse: «Che c'è fra me e te, o donna? L'ora mia non è ancora venuta». <sup>
            5
        </sup> Sua madre disse ai servitori: «Fate tutto quel che vi dirà». <sup>
            6
        </sup> C'erano là sei recipienti di pietra, del tipo adoperato per la
        purificazione dei Giudei, i quali contenevano ciascuno due o tre misure. <sup>
            7
        </sup> Gesù disse loro: «Riempite d'acqua i recipienti». Ed essi li
        riempirono fino all'orlo. <sup>8 </sup> Poi disse loro: «Adesso
        attingete e portatene al maestro di tavola». Ed essi gliene portarono. <sup>
            9
        </sup> Quando il maestro di tavola ebbe assaggiato l'acqua che era
        diventata vino (egli non ne conosceva la provenienza, ma la sapevano bene
        i servitori che avevano attinto l'acqua), chiamò lo sposo e gli disse: <sup>
            10
        </sup> «Ognuno serve prima il vino buono, e quando si è bevuto
        abbondantemente, il meno buono; tu, invece, hai tenuto il vino buono fino
        ad ora».<br>
        <sup>11 </sup> Gesù fece questo primo dei suoi segni in Cana di Galilea,
        e manifestò la sua gloria, e i suoi discepoli credettero in lui.<br>
        <sup>12 </sup> Dopo questo, scese a Capernaum egli con sua madre, con i
        suoi fratelli e i suoi discepoli, e rimasero là alcuni giorni.
    </p>

    <h3 class="h3">Gesù nel tempio</h3>

    <p class="p">
        <sup>13 </sup> La Pasqua dei Giudei era vicina, e Gesù salì a
        Gerusalemme. <sup>14 </sup> Trovò nel tempio quelli che vendevano buoi,
        pecore, colombi, e i cambiavalute seduti. <sup>15 </sup> Fatta una
        sferza di cordicelle, scacciò tutti fuori dal tempio, pecore e buoi;
        sparpagliò il denaro dei cambiavalute, rovesciò le tavole, <sup>16 </sup>
        e a quelli che vendevano i colombi disse: «Portate via di qui queste cose;
        smettete di fare della casa del Padre mio una casa di mercato». <sup>17 </sup>
        E i suoi discepoli si ricordarono che sta scritto:<br>
        «Lo zelo per la tua casa mi consuma».<br>
        <sup>18 </sup> I Giudei allora presero a dirgli: «Quale segno ci mostri
        per fare queste cose?» <sup>19 </sup> Gesù rispose loro: «Distruggete
        questo tempio, e in tre giorni lo farò risorgere!» <sup>20 </sup> Allora
        i Giudei dissero: «Quarantasei anni è durata la costruzione di questo
        tempio e tu lo faresti risorgere in tre giorni?» <sup>21 </sup> Ma egli
        parlava del tempio del suo corpo. <sup>22 </sup> Quando dunque fu
        risorto dai morti, i suoi discepoli si ricordarono che egli aveva detto
        questo, e credettero alla Scrittura e alla parola che Gesù aveva detta.<br>
        <sup>23 </sup> Mentre egli era in Gerusalemme, alla festa di Pasqua,
        molti credettero nel suo nome vedendo i segni che egli faceva. <sup>24 </sup>
        Ma Gesù non si fidava di loro, perché conosceva tutti, <sup>25 </sup> e
        perché non aveva bisogno della testimonianza di nessuno sull'uomo, poiché
        egli stesso conosceva quello che era nell'uomo.
    </p>

    <h3 class="h3">Gesù e Nicodemo: la nuova nascita</h3>

    <p class="p">
        <span class="color_of_chapter">3 </span><sup>1 </sup> C'era tra i farisei un uomo chiamato Nicodemo, uno dei
        capi dei Giudei. <sup>2 </sup> Egli venne di notte da lui e gli disse:
        «Rabbì, noi sappiamo che tu sei un dottore venuto da Dio; perché nessuno
        può fare questi segni che tu fai, se Dio non è con lui». <sup>3 </sup>
        Gesù gli rispose: «In verità, in verità ti dico che se uno non è nato di
        nuovo, non può vedere il regno di Dio». <sup>4 </sup> Nicodemo gli
        disse: «Come può un uomo nascere quando è già vecchio? Può egli entrare
        una seconda volta nel grembo di sua madre e nascere?» <sup>5 </sup> Gesù
        rispose: «In verità, in verità ti dico che se uno non è nato d'acqua e di
        Spirito, non può entrare nel regno di Dio. <sup>6 </sup> Quello che è
        nato dalla carne è carne, e quello che è nato dallo Spirito è spirito. <sup>
            7
        </sup> Non ti meravigliare se ti ho detto: "Bisogna che nasciate di
        nuovo". <sup>8 </sup> Il vento soffia dove vuole, e tu ne odi il rumore,
        ma non sai né da dove viene né dove va; così è di chiunque è nato dallo
        Spirito». <sup>9 </sup> Nicodemo replicò e gli disse: «Come possono
        avvenire queste cose?» <sup>10 </sup> Gesù gli rispose: «Tu sei maestro
        d'Israele e non sai queste cose? <sup>11 </sup> In verità, in verità ti
        dico che noi parliamo di ciò che sappiamo, e testimoniamo di ciò che
        abbiamo visto; ma voi non ricevete la nostra testimonianza. <sup>12 </sup>
        Se vi ho parlato delle cose terrene e non credete, come crederete se vi
        parlerò delle cose celesti? <sup>13 </sup> Nessuno è salito in cielo, se
        non colui che è disceso dal cielo: il Figlio dell'uomo [che è nel cielo].<br>
        <sup>14 </sup> «E come Mosè innalzò il serpente nel deserto, così bisogna
        che il Figlio dell'uomo sia innalzato, <sup>15 </sup> affinché chiunque
        crede in lui [non perisca, ma] abbia vita eterna. <sup>16 </sup> Perché
        Dio ha tanto amato il mondo, che ha dato il suo unigenito Figlio, affinché
        chiunque crede in lui non perisca, ma abbia vita eterna. <sup>17 </sup>
        Infatti Dio non ha mandato suo Figlio nel mondo per giudicare il mondo, ma
        perché il mondo sia salvato per mezzo di lui. <sup>18 </sup> Chi crede
        in lui non è giudicato; chi non crede è già giudicato, perché non ha
        creduto nel nome dell'unigenito Figlio di Dio. <sup>19 </sup> Il
        giudizio è questo: la luce è venuta nel mondo, e gli uomini hanno amato le
        tenebre più della luce, perché le loro opere erano malvagie. <sup>20 </sup>
        Perché chiunque fa cose malvagie odia la luce e non viene alla luce,
        affinché le sue opere non siano scoperte; <sup>21 </sup> ma chi mette in
        pratica la verità viene alla luce, affinché le sue opere siano
        manifestate, perché sono fatte in Dio».
    </p>

    <h3 class="h3">Nuova testimonianza di Giovanni il battista</h3>

    <p class="p">
        <sup>22 </sup> Dopo queste cose, Gesù andò con i suoi discepoli nelle
        campagne della Giudea; là si trattenne con loro, e battezzava. <sup>23 </sup>
        Anche Giovanni stava battezzando a Enon, presso Salim, perché là c'era
        molta acqua; e la gente veniva a farsi battezzare. <sup>24 </sup>
        Giovanni, infatti, non era ancora stato messo in prigione.<br>
        <sup>25 </sup> Nacque dunque una discussione sulla purificazione, tra i
        discepoli di Giovanni e un Giudeo. <sup>26 </sup> E andarono da Giovanni
        e gli dissero: «Rabbì, colui che era con te di là dal Giordano, e al quale
        rendesti testimonianza, eccolo che battezza, e tutti vanno da lui». <sup>
            27
        </sup> Giovanni rispose: «L'uomo non può ricevere nulla se non gli è
        dato dal cielo. <sup>28 </sup> Voi stessi mi siete testimoni che ho
        detto: "Io non sono il Cristo, ma sono stato mandato davanti a lui". <sup>
            29
        </sup> Colui che ha la sposa è lo sposo, ma l'amico dello sposo, che è
        presente e lo ascolta, si rallegra vivamente alla voce dello sposo; questa
        gioia, che è la mia, è ora completa. <sup>30 </sup> Bisogna che egli
        cresca e che io diminuisca. <sup>31 </sup> Colui che viene dall'alto è
        sopra tutti; colui che viene dalla terra è della terra e parla come uno
        che è della terra; colui che viene dal cielo è sopra tutti. <sup>32 </sup>
        Egli rende testimonianza di quello che ha visto e udito, ma nessuno riceve
        la sua testimonianza. <sup>33 </sup> Chi ha ricevuto la sua
        testimonianza ha confermato che Dio è veritiero. <sup>34 </sup> Perché
        colui che Dio ha mandato dice le parole di Dio; [Dio] infatti non dà lo
        Spirito con misura. <sup>35 </sup> Il Padre ama il Figlio e gli ha dato
        ogni cosa in mano. <sup>36 </sup> Chi crede nel Figlio ha vita eterna;
        chi invece rifiuta di credere al Figlio non vedrà la vita, ma l'ira di Dio
        rimane su di lui».
    </p>

    <h3 class="h3">Gesù e la donna samaritana</h3>

    <p class="p">
        <span class="color_of_chapter">4 </span><sup>1 </sup> Quando dunque Gesù seppe che i farisei avevano udito che
        egli faceva e battezzava più discepoli di Giovanni <sup>2 </sup>
        (sebbene non fosse Gesù che battezzava, ma i suoi discepoli), <sup>3 </sup>
        lasciò la Giudea e se ne andò di nuovo in Galilea.<br>
        <sup>4 </sup> Ora doveva passare per la Samaria. <sup>5 </sup> Giunse
        dunque a una città della Samaria, chiamata Sicar, vicina al podere che
        Giacobbe aveva dato a suo figlio Giuseppe; <sup>6 </sup> e là c'era la
        fonte di Giacobbe. Gesù dunque, stanco del cammino, stava così a sedere
        presso la fonte. Era circa l'ora sesta.<br>
        <sup>7 </sup> Una donna della Samaria venne ad attingere l'acqua. Gesù le
        disse: «Dammi da bere». <sup>8 </sup> (Infatti i suoi discepoli erano
        andati in città a comprare da mangiare.) <sup>9 </sup> La donna
        samaritana allora gli disse: «Come mai tu che sei Giudeo chiedi da bere a
        me, che sono una donna samaritana?» Infatti i Giudei non hanno relazioni
        con i Samaritani. <sup>10 </sup> Gesù le rispose: «Se tu conoscessi il
        dono di Dio e chi è che ti dice: "Dammi da bere", tu stessa gliene avresti
        chiesto, ed egli ti avrebbe dato dell'acqua viva». <sup>11 </sup> La
        donna gli disse: «Signore, tu non hai nulla per attingere, e il pozzo è
        profondo; da dove avresti dunque quest'acqua viva? <sup>12 </sup> Sei tu
        più grande di Giacobbe, nostro padre, che ci diede questo pozzo e ne bevve
        egli stesso con i suoi figli e il suo bestiame?» <sup>13 </sup> Gesù le
        rispose: «Chiunque beve di quest'acqua avrà di nuovo sete; <sup>14 </sup>
        ma chi beve dell'acqua che io gli darò, non avrà mai più sete; anzi,
        l'acqua che io gli darò diventerà in lui una fonte d'acqua che scaturisce
        in vita eterna». <sup>15 </sup> La donna gli disse: «Signore, dammi di
        quest'acqua, affinché io non abbia più sete e non venga più fin qui ad
        attingere». <sup>16 </sup> Egli le disse: «Va' a chiamare tuo marito e
        vieni qua». <sup>17 </sup> La donna gli rispose: «Non ho marito». E
        Gesù: «Hai detto bene: "Non ho marito", <sup>18 </sup> perché hai avuto
        cinque mariti, e quello che hai ora non è tuo marito; ciò che hai detto è
        vero». <sup>19 </sup> La donna gli disse: «Signore, vedo che tu sei un
        profeta. <sup>20 </sup> I nostri padri hanno adorato su questo monte, ma
        voi dite che è a Gerusalemme il luogo dove bisogna adorare». <sup>21 </sup>
        Gesù le disse: «Donna, credimi; l'ora viene che né su questo monte né a
        Gerusalemme adorerete il Padre. <sup>22 </sup> Voi adorate quel che non
        conoscete; noi adoriamo quel che conosciamo, perché la salvezza viene dai
        Giudei. <sup>23 </sup> Ma l'ora viene, anzi è già venuta, che i veri
        adoratori adoreranno il Padre in spirito e verità; poiché il Padre cerca
        tali adoratori. <sup>24 </sup> Dio è Spirito, e quelli che lo adorano
        bisogna che lo adorino in spirito e verità». <sup>25 </sup> La donna gli
        disse: «Io so che il Messia (che è chiamato Cristo) deve venire; quando
        sarà venuto ci annuncerà ogni cosa». <sup>26 </sup> Gesù le disse: «Sono
        io, io che ti parlo!»<br>
        <sup>27 </sup> In quel mentre giunsero i suoi discepoli e si
        meravigliarono che egli parlasse con una donna; eppure nessuno gli chiese:
        «Che cerchi?» o: «Perché discorri con lei?» <sup>28 </sup> La donna
        lasciò dunque la sua secchia, se ne andò in città e disse alla gente: <sup>
            29
        </sup> «Venite a vedere un uomo che mi ha detto tutto quello che ho
        fatto; non potrebbe essere lui il Cristo?» <sup>30 </sup> La gente uscì
        dalla città e andò da lui.<br>
        <sup>31 </sup> Intanto i discepoli lo pregavano, dicendo: «Rabbì,
        mangia». <sup>32 </sup> Ma egli disse loro: «Io ho un cibo da mangiare
        che voi non conoscete». <sup>33 </sup> Perciò i discepoli si dicevano
        gli uni gli altri: «Forse qualcuno gli ha portato da mangiare?» <sup>34 </sup>
        Gesù disse loro: «Il mio cibo è fare la volontà di colui che mi ha
        mandato, e compiere l'opera sua. <sup>35 </sup> Non dite voi che ci sono
        ancora quattro mesi e poi viene la mietitura? Ebbene, vi dico: alzate gli
        occhi e guardate le campagne come già biancheggiano per la mietitura. <sup>
            36
        </sup> Il mietitore riceve una ricompensa e raccoglie frutto per la vita
        eterna, affinché il seminatore e il mietitore si rallegrino insieme. <sup>
            37
        </sup> Poiché in questo è vero il detto: "L'uno semina e l'altro miete".
        <sup>38 </sup> Io vi ho mandati a mietere là dove voi non avete faticato;
        altri hanno faticato, e voi siete subentrati nella loro fatica».<br>
        <sup>39 </sup> Molti Samaritani di quella città credettero in lui a
        motivo della testimonianza resa da quella donna: «Egli mi ha detto tutto
        quello che ho fatto». <sup>40 </sup> Quando dunque i Samaritani andarono
        da lui, lo pregarono di trattenersi da loro; ed egli si trattenne là due
        giorni. <sup>41 </sup> E molti di più credettero a motivo della sua
        parola <sup>42 </sup> e dicevano alla donna: «Non è più a motivo di
        quello che tu ci hai detto, che crediamo; perché noi stessi abbiamo udito
        e sappiamo che questi è veramente [il Cristo,] il Salvatore del mondo».
    </p>

    <h3 class="h3">Gesù in Galilea; guarigione del figlio di un ufficiale</h3>

    <p class="p">
        <sup>43 </sup> Trascorsi quei due giorni, egli partì di là per la
        Galilea; <sup>44 </sup> poiché Gesù stesso aveva attestato che un
        profeta non è onorato nella sua patria. <sup>45 </sup> Quando dunque
        giunse in Galilea, fu accolto dai Galilei, perché avevano visto le cose
        che egli aveva fatte in Gerusalemme durante la festa; essi pure infatti
        erano andati alla festa. <sup>46 </sup> Egli dunque venne di nuovo a
        Cana di Galilea, dove aveva cambiato l'acqua in vino. Vi era un ufficiale
        del re, il cui figlio era infermo a Capernaum. <sup>47 </sup> Come egli
        ebbe udito che Gesù era venuto dalla Giudea in Galilea, andò da lui e lo
        pregò che scendesse e guarisse suo figlio, perché stava per morire. <sup>
            48
        </sup> Perciò Gesù gli disse: «Se non vedete segni e miracoli, voi non
        crederete». <sup>49 </sup> L'ufficiale del re gli disse: «Signore,
        scendi prima che il mio bambino muoia». <sup>50 </sup> Gesù gli disse:
        «Va', tuo figlio vive». Quell'uomo credette alla parola che Gesù gli aveva
        detta, e se ne andò. <sup>51 </sup> E mentre già stava scendendo, i suoi
        servi gli andarono incontro e gli dissero che suo figlio viveva. <sup>
            52
        </sup> Allora egli domandò [loro] a che ora avesse cominciato a stare
        meglio; ed essi gli risposero: «Ieri, all'ora settima, la febbre lo ha
        lasciato». <sup>53 </sup> Così il padre riconobbe che quella era l'ora
        in cui Gesù gli aveva detto: «Tuo figlio vive»; e credette, lui con tutta
        la sua casa.<br>
        <sup>54 </sup> Gesù fece questo secondo segno tornando dalla Giudea in
        Galilea.
    </p>

    <h3 class="h3">Gesù guarisce un paralitico a Betesda</h3>

    <p class="p">
        <span class="color_of_chapter">5 </span><sup>1 </sup> Dopo queste cose ci fu una festa dei Giudei, e Gesù salì a
        Gerusalemme.<br>
        <sup>2 </sup> Or a Gerusalemme, presso la porta delle Pecore, c'è una
        vasca, chiamata in ebraico Betesda, che ha cinque portici. <sup>3 </sup>
        Sotto questi portici giaceva un gran numero d'infermi, di ciechi, di
        zoppi, di paralitici [, i quali aspettavano l'agitarsi dell'acqua, <sup>
            4
        </sup> perché un angelo, in determinati momenti, scendeva nella vasca e
        agitava l'acqua; e il primo che vi scendeva dopo che l'acqua era stata
        agitata, era guarito di qualunque malattia fosse colpito].<br>
        <sup>5 </sup> Là c'era un uomo che da trentotto anni era infermo. <sup>
            6
        </sup> Gesù, vedutolo che giaceva e sapendo che già da lungo tempo stava
        così, gli disse: «Vuoi guarire?» <sup>7 </sup> L'infermo gli rispose:
        «Signore, io non ho nessuno che, quando l'acqua è mossa, mi metta nella
        vasca, e mentre ci vengo io, un altro vi scende prima di me». <sup>8 </sup>
        Gesù gli disse: «Àlzati, prendi il tuo lettuccio e cammina». <sup>9 </sup>
        In quell'istante quell'uomo fu guarito; e, preso il suo lettuccio, si mise
        a camminare.<br>
        <sup>10 </sup> Quel giorno era un sabato; perciò i Giudei dissero
        all'uomo guarito: «È sabato, e non ti è permesso portare il tuo
        lettuccio». <sup>11 </sup> Ma egli rispose loro: «Colui che mi ha
        guarito mi ha detto: "Prendi il tuo lettuccio e cammina"». <sup>12 </sup>
        Essi [allora] gli domandarono: «Chi è l'uomo che ti ha detto: "Prendi [il
        tuo lettuccio] e cammina"?» <sup>13 </sup> Ma colui che era stato
        guarito non sapeva chi fosse; Gesù infatti si era allontanato, perché in
        quel luogo c'era molta gente. <sup>14 </sup> Più tardi Gesù lo trovò nel
        tempio e gli disse: «Ecco, tu sei guarito; non peccare più, ché non ti
        accada di peggio». <sup>15 </sup> L'uomo se ne andò, e disse ai Giudei
        che colui che lo aveva guarito era Gesù. <sup>16 </sup> Per questo i
        Giudei perseguitavano Gesù [e cercavano di ucciderlo]; perché faceva
        queste cose di sabato.
    </p>

    <h3 class="h3">Gesù dichiara la sua uguaglianza con il Padre</h3>

    <p class="p">
        <sup>17 </sup> Gesù rispose loro: «Il Padre mio opera fino ad ora, e
        anch'io opero». <sup>18 </sup> Per questo i Giudei più che mai cercavano
        di ucciderlo, perché non soltanto violava il sabato, ma chiamava Dio suo
        Padre, facendosi uguale a Dio.<br>
        <sup>19 </sup> Gesù quindi rispose e disse loro: «In verità, in verità vi
        dico che il Figlio non può da se stesso fare cosa alcuna, se non ciò che
        vede fare dal Padre; perché le cose che il Padre fa, anche il Figlio le fa
        ugualmente. <sup>20 </sup> Perché il Padre ama il Figlio e gli mostra
        tutto quello che egli fa; e gli mostrerà opere maggiori di queste,
        affinché ne restiate meravigliati. <sup>21 </sup> Infatti, come il Padre
        risuscita i morti e li vivifica, così anche il Figlio vivifica chi vuole.
        <sup>22 </sup> Inoltre, il Padre non giudica nessuno, ma ha affidato
        tutto il giudizio al Figlio, <sup>23 </sup> affinché tutti onorino il
        Figlio come onorano il Padre. Chi non onora il Figlio non onora il Padre
        che lo ha mandato. <sup>24 </sup> In verità, in verità vi dico: chi
        ascolta la mia parola e crede a colui che mi ha mandato ha vita eterna; e
        non viene in giudizio, ma è passato dalla morte alla vita. <sup>25 </sup>
        In verità, in verità vi dico: l'ora viene, anzi è già venuta, che i morti
        udranno la voce del Figlio di Dio; e quelli che l'avranno udita, vivranno.
        <sup>26 </sup> Perché come il Padre ha vita in se stesso, così ha dato
        anche al Figlio di avere vita in se stesso; <sup>27 </sup> e gli ha
        [anche] dato autorità di giudicare, perché è il Figlio dell'uomo. <sup>
            28
        </sup> Non vi meravigliate di questo; perché l'ora viene in cui tutti
        quelli che sono nelle tombe udranno la sua voce e ne verranno fuori: <sup>
            29
        </sup> quelli che hanno operato bene, in risurrezione di vita; quelli
        che hanno operato male, in risurrezione di giudizio. <sup>30 </sup> Io
        non posso fare nulla da me stesso; come odo, giudico, e il mio giudizio è
        giusto, perché cerco non la mia propria volontà, ma la volontà di colui
        che mi ha mandato.
    </p>

    <h3 class="h3">Testimonianze che confermano quella di Gesù</h3>

    <p class="p">
        <sup>31 </sup> «Se io rendo testimonianza di me stesso, la mia
        testimonianza non è vera. <sup>32 </sup> Vi è un altro che rende
        testimonianza di me; e so che la testimonianza che egli rende di me è
        vera. <sup>33 </sup> Voi avete mandato a interrogare Giovanni, ed egli
        ha reso testimonianza alla verità. <sup>34 </sup> Io però la
        testimonianza non la ricevo da un uomo, ma dico questo affinché voi siate
        salvati. <sup>35 </sup> Egli era la lampada ardente e splendente, e voi
        avete voluto rallegrarvi per breve tempo alla sua luce. <sup>36 </sup>
        Ma io ho una testimonianza maggiore di quella di Giovanni; perché le opere
        che il Padre mi ha date da compiere, quelle stesse opere che faccio,
        testimoniano di me che il Padre mi ha mandato. <sup>37 </sup> Il Padre
        che mi ha mandato, egli stesso ha reso testimonianza di me. La sua voce
        voi non l'avete mai udita, il suo volto non l'avete mai visto, <sup>38 </sup>
        e la sua parola non dimora in voi, perché non credete in colui che egli ha
        mandato. <sup>39 </sup> Voi investigate le Scritture perché pensate di
        avere per mezzo di esse vita eterna, ed esse son quelle che rendono
        testimonianza di me; <sup>40 </sup> eppure non volete venire a me per
        avere la vita!<br>
        <sup>41 </sup> Io non prendo gloria dagli uomini; <sup>42 </sup>
        ma io vi conosco: voi non avete l'amore di Dio in voi. <sup>43 </sup> Io
        sono venuto nel nome del Padre mio, e voi non mi ricevete; se un altro
        verrà nel suo proprio nome, quello lo riceverete. <sup>44 </sup> Come
        potete credere, voi che prendete gloria gli uni dagli altri e non cercate
        la gloria che viene da Dio solo? <sup>45 </sup> Non crediate che io sia
        colui che vi accuserà davanti al Padre; c'è chi vi accusa, ed è Mosè, nel
        quale avete riposto la vostra speranza. <sup>46 </sup> Infatti, se
        credeste a Mosè, credereste anche a me; poiché egli ha scritto di me. <sup>
            47
        </sup> Ma se non credete ai suoi scritti, come crederete alle mie
        parole?»
    </p>

    <h3 class="h3">Moltiplicazione dei pani per cinquemila uomini</h3>

    <p class="p">
        <span class="color_of_chapter">6 </span><sup>1 </sup> Dopo queste cose Gesù se ne andò all'altra riva del mare
        di Galilea, cioè il mare di Tiberiade. <sup>2 </sup> Una gran folla lo
        seguiva, perché vedeva i segni che egli faceva sugli infermi. <sup>3 </sup>
        Ma Gesù salì sul monte e là si pose a sedere con i suoi discepoli.<br>
        <sup>4 </sup> Or la Pasqua, la festa dei Giudei, era vicina.<br>
        <sup>5 </sup> Gesù dunque, alzati gli occhi e vedendo che una gran folla
        veniva verso di lui, disse a Filippo: «Dove compreremo del pane perché
        questa gente abbia da mangiare?» <sup>6 </sup> Diceva così per metterlo
        alla prova; perché sapeva bene quello che stava per fare. <sup>7 </sup>
        Filippo gli rispose: «Duecento denari di pani non bastano perché ciascuno
        [di loro] ne riceva un pezzetto». <sup>8 </sup> Uno dei suoi discepoli,
        Andrea, fratello di Simon Pietro, gli disse: <sup>9 </sup> «C'è qui un
        ragazzo che ha cinque pani d'orzo e due pesci; ma che cosa sono per così
        tanta gente?» <sup>10 </sup> Gesù disse: «Fateli sedere». C'era molta
        erba in quel luogo. La gente dunque si sedette, ed erano circa cinquemila
        uomini. <sup>11 </sup> Gesù quindi prese i pani e, dopo aver reso
        grazie, li distribuì [ai discepoli, e i discepoli] alla gente seduta; lo
        stesso fece dei pesci, quanti ne vollero. <sup>12 </sup> Quando furono
        saziati, disse ai suoi discepoli: «Raccogliete i pezzi avanzati, perché
        niente si perda». <sup>13 </sup> Essi quindi li raccolsero, e riempirono
        dodici ceste con i pezzi dei cinque pani d'orzo che erano avanzati a
        quelli che avevano mangiato.<br>
        <sup>14 </sup> La gente dunque, avendo visto il segno che Gesù aveva
        fatto, disse: «Questi è certo il profeta che deve venire nel mondo». <sup>
            15
        </sup> Gesù, quindi, sapendo che stavano per venire a rapirlo per farlo
        re, si ritirò di nuovo sul monte, da solo.
    </p>

    <h3 class="h3">Gesù cammina sul mare</h3>

    <p class="p">
        <sup>16 </sup> Quando fu sera, i suoi discepoli scesero al mare <sup>
            17
        </sup> e, montati in una barca, si diressero all'altra riva, verso
        Capernaum. Era già buio e Gesù non era ancora venuto presso di loro. <sup>
            18
        </sup> Il mare era agitato, perché tirava un forte vento. <sup>19 </sup>
        Come ebbero remato per circa venticinque o trenta stadi, videro Gesù
        camminare sul mare e accostarsi alla barca; ed ebbero paura. <sup>20 </sup>
        Ma egli disse loro: «Sono io, non temete». <sup>21 </sup> Essi dunque lo
        vollero prendere nella barca, e subito la barca toccò terra là dove erano
        diretti.
    </p>

    <h3 class="h3">Gesù, il pane della vita</h3>

    <p class="p">
        <sup>22 </sup> Il giorno seguente, la folla che era rimasta sull'altra
        riva del mare si rese conto che là non c'era altro che una sola barca [,
        quella in cui erano saliti i discepoli,] e che Gesù non vi era salito con
        i suoi discepoli, ma che i discepoli erano partiti da soli. <sup>23 </sup>
        Altre barche, intanto, erano giunte da Tiberiade, vicino al luogo dove
        avevano mangiato il pane dopo che il Signore aveva reso grazie. <sup>24 </sup>
        La folla, dunque, quando ebbe visto che Gesù non era là, e nemmeno i suoi
        discepoli, montò [anch'essa] in quelle barche e andò a Capernaum in cerca
        di Gesù. <sup>25 </sup> Trovatolo di là dal mare, gli dissero: «Rabbì,
        quando sei giunto qui?» <sup>26 </sup> Gesù rispose loro: «In verità, in
        verità vi dico che voi mi cercate non perché avete visto dei segni, ma
        perché avete mangiato dei pani e siete stati saziati. <sup>27 </sup>
        Adoperatevi non per il cibo che perisce, ma per il cibo che dura in vita
        eterna, e che il Figlio dell'uomo vi darà; poiché su di lui il Padre, cioè
        Dio, ha posto il proprio sigillo». <sup>28 </sup> Essi dunque gli
        dissero: «Che dobbiamo fare per compiere le opere di Dio?» <sup>29 </sup>
        Gesù rispose loro: «Questa è l'opera di Dio: che crediate in colui che
        egli ha mandato». <sup>30 </sup> Allora essi gli dissero: «Quale segno
        fai, dunque, affinché lo vediamo e ti crediamo? Che operi? <sup>31 </sup>
        I nostri padri mangiarono la manna nel deserto, come è scritto:<br>
        "Egli diede loro da mangiare del pane venuto dal cielo"».<br>
        <sup>32 </sup> Gesù disse loro: «In verità, in verità vi dico che non
        Mosè vi ha dato il pane che viene dal cielo, ma il Padre mio vi dà il vero
        pane che viene dal cielo. <sup>33 </sup> Poiché il pane di Dio è quello
        che scende dal cielo, e dà vita al mondo».<br>
        <sup>34 </sup> Essi quindi gli dissero: «Signore, dacci sempre di questo
        pane».<br>
        <sup>35 </sup> Gesù disse loro: «Io sono il pane della vita; chi viene a
        me non avrà più fame e chi crede in me non avrà mai più sete. <sup>36 </sup>
        Ma io ve l'ho detto: "Voi {mi} avete visto, eppure non credete!" <sup>
            37
        </sup> Tutti quelli che il Padre mi dà verranno a me; e colui che viene a
        me, non lo caccerò fuori; <sup>38 </sup> perché sono disceso dal cielo
        non per fare la mia volontà, ma la volontà di colui che mi ha mandato. <sup>
            39
        </sup> Questa è la volontà di colui che mi ha mandato: che io non perda
        nessuno di quelli che egli mi ha dati, ma che li risusciti nell'ultimo
        giorno. <sup>40 </sup> Poiché questa è la volontà del Padre mio: che
        chiunque contempla il Figlio e crede in lui, abbia vita eterna; e io lo
        risusciterò nell'ultimo giorno».<br>
        <sup>41 </sup> Perciò i Giudei mormoravano di lui perché aveva detto: «Io
        sono il pane che è disceso dal cielo». <sup>42 </sup> Dicevano: «Non è
        costui Gesù, il figlio di Giuseppe, del quale conosciamo il padre e la
        madre? Come mai ora dice: "Io sono disceso dal cielo"?»<br>
        <sup>43 </sup> Gesù [allora] rispose loro: «Non mormorate tra di voi. <sup>
            44
        </sup> Nessuno può venire a me se il Padre che mi ha mandato non lo
        attira; e io lo risusciterò nell'ultimo giorno. <sup>45 </sup> È scritto
        nei profeti:<br>
        "Saranno tutti istruiti da Dio". Chiunque [perciò] ha udito il
        Padre e ha imparato da lui, viene a me. <sup>46 </sup> Perché nessuno ha
        visto il Padre, se non colui che è da Dio; egli ha visto il Padre. <sup>
            47
        </sup> In verità, in verità vi dico: chi crede [in me] ha vita eterna. <sup>
            48
        </sup> Io sono il pane della vita. <sup>49 </sup> I vostri padri
        mangiarono la manna nel deserto e morirono. <sup>50 </sup> Questo è il
        pane che discende dal cielo, affinché chi ne mangia non muoia. <sup>51 </sup>
        Io sono il pane vivente che è disceso dal cielo; se uno mangia di questo
        pane vivrà in eterno; e il pane che io darò per la vita del mondo è la mia
        carne».<br>
        <sup>52 </sup> I Giudei dunque discutevano tra di loro, dicendo: «Come
        può costui darci da mangiare la sua carne?»<br>
        <sup>53 </sup> Perciò Gesù disse loro: «In verità, in verità vi dico che
        se non mangiate la carne del Figlio dell'uomo e non bevete il suo sangue,
        non avete vita in voi. <sup>54 </sup> Chi mangia la mia carne e beve il
        mio sangue ha vita eterna; e io lo risusciterò nell'ultimo giorno. <sup>
            55
        </sup> Perché la mia carne è vero cibo e il mio sangue è vera bevanda. <sup>
            56
        </sup> Chi mangia la mia carne e beve il mio sangue dimora in me, e io
        in lui. <sup>57 </sup> Come il Padre vivente mi ha mandato e io vivo a
        motivo del Padre, così chi mi mangia vivrà anch'egli a motivo di me. <sup>
            58
        </sup> Questo è il pane che è disceso dal cielo; non come quello che
        hanno mangiato i padri e sono morti; chi mangia di questo pane vivrà in
        eterno».<br>
        <sup>59 </sup> Queste cose disse Gesù, insegnando nella sinagoga di
        Capernaum.
    </p>

    <h3 class="h3">Gesù mette alla prova la lealtà dei discepoli</h3>

    <p class="p">
        <sup>60 </sup> Perciò molti dei suoi discepoli, dopo aver udito, dissero:
        «Questo parlare è duro; chi può ascoltarlo?» <sup>61 </sup> Gesù,
        sapendo dentro di sé che i suoi discepoli mormoravano di ciò, disse loro:
        «Questo vi scandalizza? <sup>62 </sup> E che sarebbe se vedeste il
        Figlio dell'uomo ascendere dov'era prima? <sup>63 </sup> È lo Spirito
        che vivifica; la carne non è di alcuna utilità; le parole che vi ho dette
        sono spirito e vita. <sup>64 </sup> Ma tra di voi ci sono alcuni che non
        credono». Gesù sapeva infatti fin dal principio chi erano quelli che non
        credevano e chi era colui che lo avrebbe tradito. <sup>65 </sup> E
        diceva: «Per questo vi ho detto che nessuno può venire a me se non gli è
        dato dal Padre [mio]».<br>
        <sup>66 </sup> Da allora molti dei suoi discepoli si tirarono indietro e
        non andavano più con lui.<br>
        <sup>67 </sup> Perciò Gesù disse ai dodici: «Non volete andarvene anche
        voi?» <sup>68 </sup> Simon Pietro [allora] gli rispose: «Signore, da chi
        andremmo noi? Tu hai parole di vita eterna! <sup>69 </sup> E noi abbiamo
        creduto e abbiamo conosciuto che tu sei il Santo di Dio». <sup>70 </sup>
        Gesù rispose loro: «Non ho io scelto voi dodici? Eppure uno di voi è un
        diavolo!» <sup>71 </sup> Egli parlava di Giuda, figlio di Simone
        Iscariota, perché questi, uno dei dodici, stava per tradirlo.
    </p>

    <h3 class="h3">I fratelli di Gesù non credono in lui</h3>

    <p class="p">
        <span class="color_of_chapter">7 </span><sup>1 </sup> Dopo queste cose, Gesù se ne andava per la Galilea, non
        volendo fare altrettanto in Giudea perché i Giudei cercavano di ucciderlo.<br>
        <sup>2 </sup> Or la festa dei Giudei, detta delle Capanne, era vicina. <sup>
            3
        </sup> Perciò i suoi fratelli gli dissero: «Parti di qua e va' in Giudea,
        affinché anche i tuoi discepoli vedano le opere che tu fai. <sup>4 </sup>
        Poiché nessuno agisce in segreto quando cerca di essere riconosciuto
        pubblicamente. Se tu fai queste cose, manifèstati al mondo». <sup>5 </sup>
        Poiché neppure i suoi fratelli credevano in lui. <sup>6 </sup> Gesù
        quindi disse loro: «Il mio tempo non è ancora venuto; il vostro tempo,
        invece, è sempre pronto. <sup>7 </sup> Il mondo non può odiare voi; ma
        odia me, perché io testimonio di lui che le sue opere sono malvagie. <sup>
            8
        </sup> Salite voi alla festa; io non salgo [ancora] a questa festa, perché
        il mio tempo non è ancora compiuto». <sup>9 </sup> Dette [loro] queste
        cose, rimase in Galilea.
    </p>

    <h3 class="h3">Gesù alla festa delle Capanne</h3>

    <p class="p">
        <sup>10 </sup> Ma quando i suoi fratelli furono saliti alla festa, allora
        vi salì anche lui; non palesemente, ma come di nascosto. <sup>11 </sup>
        I Giudei dunque lo cercavano durante la festa e dicevano: «Dov'è quel
        tale?» <sup>12 </sup> Vi era tra la folla un gran mormorio riguardo a
        lui. Alcuni dicevano: «È un uomo per bene!», altri dicevano: «No, anzi,
        svia la gente!» <sup>13 </sup> Nessuno però parlava di lui apertamente,
        per paura dei Giudei.<br>
        <sup>14 </sup> Verso la metà della festa, Gesù salì al tempio e si mise a
        insegnare. <sup>15 </sup> Perciò i Giudei si meravigliavano e dicevano:
        «Come mai conosce le Scritture senza aver fatto studi?» <sup>16 </sup>
        Gesù quindi rispose loro: «La mia dottrina non è mia, ma di colui che mi
        ha mandato. <sup>17 </sup> Se uno vuole fare la volontà di lui,
        conoscerà se questa dottrina è da Dio o se io parlo di mio. <sup>18 </sup>
        Chi parla di suo cerca la propria gloria; ma chi cerca la gloria di colui
        che l'ha mandato, è veritiero e non vi è ingiustizia in lui. <sup>19 </sup>
        Mosè non vi ha forse dato la legge? Eppure nessuno di voi mette in pratica
        la legge! Perché cercate di uccidermi?» <sup>20 </sup> La gente rispose
        [e disse]: «Tu hai un demonio! Chi cerca di ucciderti?» <sup>21 </sup>
        Gesù rispose loro: «Un'opera sola ho fatto, e tutti ve ne meravigliate. <sup>
            22
        </sup> Mosè vi ha dato la circoncisione (non che venga da Mosè, ma viene
        dai padri); e voi circoncidete l'uomo in giorno di sabato. <sup>23 </sup>
        Se un uomo riceve la circoncisione di sabato affinché la legge di Mosè non
        sia violata, vi adirate voi contro di me perché in giorno di sabato ho
        guarito un uomo tutto intero? <sup>24 </sup> Non giudicate secondo
        l'apparenza, ma giudicate secondo giustizia».<br>
        <sup>25 </sup> Perciò alcuni di Gerusalemme dicevano: «Non è questi colui
        che cercano di uccidere? <sup>26 </sup> Eppure, ecco, egli parla
        liberamente e non gli dicono nulla. Che i capi abbiano riconosciuto per
        davvero che egli è [veramente] il Cristo? <sup>27 </sup> Eppure, costui
        sappiamo di dov'è; ma quando il Cristo verrà, nessuno saprà di dove egli
        sia». <sup>28 </sup> Gesù, dunque, insegnando nel tempio, esclamò: «Voi
        certamente mi conoscete e sapete di dove sono; però non sono venuto da me,
        ma colui che mi ha mandato è veritiero, e voi non lo conoscete. <sup>29 </sup>
        Io lo conosco, perché vengo da lui, ed è lui che mi ha mandato». <sup>
            30
        </sup> Cercavano perciò di arrestarlo, ma nessuno gli mise le mani
        addosso, perché l'ora sua non era ancora venuta.<br>
        <sup>31 </sup> Ma molti della folla credettero in lui, e
        dicevano: «Quando il Cristo sarà venuto, farà più segni di quanti ne abbia
        fatto questi?» <sup>32 </sup> I farisei udirono la gente mormorare
        queste cose di lui; e i capi dei sacerdoti e i farisei mandarono delle
        guardie per arrestarlo.<br>
        <sup>33 </sup> Perciò Gesù disse: «Io sono ancora con voi per poco tempo,
        poi me ne vado a colui che mi ha mandato. <sup>34 </sup> Voi mi
        cercherete e non mi troverete; e dove io sarò, voi non potete venire». <sup>
            35
        </sup> Perciò i Giudei dissero tra di loro: «Dove andrà dunque ché noi
        non lo troveremo? Andrà forse da quelli che sono dispersi tra i Greci, a
        insegnare ai Greci? <sup>36 </sup> Che significano queste sue parole:
        "Voi mi cercherete e non mi troverete" e: "Dove io sarò, voi non potete
        venire"?»
    </p>

    <h3 class="h3">Fiumi d'acqua viva</h3>

    <p class="p">
        <sup>37 </sup> Nell'ultimo giorno, il giorno più solenne della festa,
        Gesù stando in piedi esclamò: «Se qualcuno ha sete, venga a me e beva. <sup>
            38
        </sup> Chi crede in me, come ha detto la Scrittura, fiumi d'acqua viva
        sgorgheranno dal suo seno». <sup>39 </sup> Disse questo dello Spirito,
        che dovevano ricevere quelli che avevano creduto in lui; lo Spirito
        [Santo], infatti, non era ancora stato dato, perché Gesù non era ancora
        glorificato.
    </p>

    <h3 class="h3">Quel che la gente dice di Gesù</h3>

    <p class="p">
        <sup>40 </sup> Una parte dunque della gente, udite quelle parole, diceva:
        «Questi è davvero il profeta». <sup>41 </sup> Altri dicevano: «Questi è
        il Cristo». Altri, invece, dicevano: «Ma è forse dalla Galilea che viene
        il Cristo? <sup>42 </sup> La Scrittura non dice forse che il Cristo
        viene dalla discendenza di Davide e da Betlemme, il villaggio dove stava
        Davide?» <sup>43 </sup> Vi fu dunque dissenso, tra la gente, a causa
        sua; <sup>44 </sup> e alcuni di loro lo volevano arrestare, ma nessuno
        gli mise le mani addosso.<br>
        <sup>45 </sup> Le guardie dunque tornarono dai capi dei sacerdoti e dai
        farisei, i quali dissero loro: «Perché non lo avete portato?» <sup>46 </sup>
        Le guardie risposero: «Mai un uomo ha parlato così!» <sup>47 </sup>
        Perciò i farisei replicarono loro: «Siete stati sedotti anche voi? <sup>
            48
        </sup> Ha qualcuno dei capi o dei farisei creduto in lui? <sup>49 </sup>
        Ma questo popolino, che non conosce la legge, è maledetto!» <sup>50 </sup>
        Nicodemo (uno di loro, quello che prima era andato da lui) disse loro: <sup>
            51
        </sup> «La nostra legge giudica forse un uomo prima che sia stato udito
        e che si sappia quello che ha fatto?» <sup>52 </sup> Essi gli risposero:
        «Sei anche tu di Galilea? Esamina, e vedrai che dalla Galilea non sorge
        profeta».<br>
        <sup>53 </sup> [[E ognuno se ne andò a casa sua.
    </p>

    <h3 class="h3">La donna adultera</h3>

    <p class="p">
        <span class="color_of_chapter">8 </span><sup>1 </sup> Gesù andò al monte degli Ulivi. <sup>2 </sup> All'alba
        tornò nel tempio, e tutto il popolo andò da lui; ed egli, sedutosi, li
        istruiva.<br>
        <sup>3 </sup> Allora gli scribi e i farisei [gli] condussero una donna
        còlta in adulterio; e fattala stare in mezzo, <sup>4 </sup> gli dissero:
        «Maestro, questa donna è stata còlta in flagrante adulterio. <sup>5 </sup>
        Ora Mosè, nella legge, ci ha comandato di lapidare tali donne; tu che ne
        dici?» <sup>6 </sup> Dicevano questo per metterlo alla prova, per
        poterlo accusare. Ma Gesù, chinatosi, si mise a scrivere con il dito in
        terra. <sup>7 </sup> E siccome continuavano a interrogarlo, egli si alzò
        e disse loro: «Chi di voi è senza peccato, scagli per primo la pietra
        contro di lei». <sup>8 </sup> E, chinatosi di nuovo, scriveva in terra.
        <sup>9 </sup> Essi, udito ciò, [e accusati dalla loro coscienza,]
        uscirono a uno a uno, cominciando dai più vecchi [fino agli ultimi]; e
        Gesù fu lasciato solo con la donna che stava là in mezzo. <sup>10 </sup>
        Gesù, alzatosi, [e non vedendo altri che la donna,] le disse: «Donna, dove
        sono [quei tuoi accusatori]? Nessuno ti ha condannata?» <sup>11 </sup>
        Ella rispose: «Nessuno, Signore». E Gesù [le] disse: «Neppure io ti
        condanno; va' e da ora in poi non peccare più».]]
    </p>

    <h3 class="h3">Gesù, la luce del mondo</h3>

    <p class="p">
        <sup>12 </sup> Gesù parlò loro di nuovo, dicendo: «Io sono la luce del
        mondo; chi mi segue non camminerà nelle tenebre, ma avrà la luce della
        vita».<br>
        <sup>13 </sup> Allora i farisei gli dissero: «Tu testimoni di te stesso;
        la tua testimonianza non è vera». <sup>14 </sup> Gesù rispose loro:
        «Anche se io testimonio di me stesso, la mia testimonianza è vera, perché
        so da dove sono venuto e dove vado; ma voi non sapete da dove io vengo né
        dove vado. <sup>15 </sup> Voi giudicate secondo la carne; io non giudico
        nessuno. <sup>16 </sup> E anche se giudico, il mio giudizio è veritiero,
        perché non sono solo, ma io e il Padre che mi ha mandato. <sup>17 </sup>
        D'altronde nella vostra legge è scritto che la testimonianza di due uomini
        è vera. <sup>18 </sup> Ora sono io a testimoniare di me stesso, e anche
        il Padre che mi ha mandato testimonia di me». <sup>19 </sup> Essi perciò
        gli dissero: «Dov'è tuo Padre?» Gesù rispose: «Voi non conoscete né me né
        il Padre mio; se conosceste me, conoscereste anche il Padre mio».<br>
        <sup>20 </sup> Queste parole [Gesù] le pronunciò nella sala del tesoro,
        insegnando nel tempio; e nessuno lo arrestò, perché l'ora sua non era
        ancora venuta.<br>
        <sup>21 </sup> Egli dunque disse loro di nuovo: «Io me ne vado e voi mi
        cercherete, e morirete nel vostro peccato; dove vado io, voi non potete
        venire». <sup>22 </sup> Perciò i Giudei dicevano: «Si ucciderà forse?
        Poiché dice: "Dove vado io, voi non potete venire"». <sup>23 </sup> Egli
        diceva loro: «Voi siete di quaggiù, io sono di lassù; voi siete di questo
        mondo, io non sono di questo mondo. <sup>24 </sup> Perciò vi ho detto
        che morirete nei vostri peccati; perché se non credete che io sono,
        morirete nei vostri peccati». <sup>25 </sup> Allora gli domandarono:
        «Chi sei tu?» Gesù rispose loro: «Sono per l'appunto quello che vi dico. <sup>
            26
        </sup> Ho molte cose da dire e da giudicare sul conto vostro; ma colui
        che mi ha mandato è veritiero, e le cose che ho udite da lui le dico al
        mondo». <sup>27 </sup> Essi non capirono che egli parlava loro del
        Padre. <sup>28 </sup> Gesù dunque disse {loro}: «Quando avrete innalzato
        il Figlio dell'uomo, allora conoscerete che io sono, e che non faccio
        nulla da me, ma dico queste cose come il Padre [mio] mi ha insegnato. <sup>
            29
        </sup> E colui che mi ha mandato è con me; egli non mi ha lasciato solo,
        perché faccio sempre le cose che gli piacciono».<br>
        <sup>30 </sup> Mentre egli parlava così, molti credettero in lui. <sup>
            31
        </sup> Gesù allora disse a quei Giudei che avevano creduto in lui: «Se
        perseverate nella mia parola, siete veramente miei discepoli; <sup>32 </sup>
        conoscerete la verità e la verità vi farà liberi». <sup>33 </sup> Essi
        gli risposero: «Noi siamo discendenti di Abraamo, e non siamo mai stati
        schiavi di nessuno; come puoi tu dire: "Voi diverrete liberi"?» <sup>34 </sup>
        Gesù rispose loro: «In verità, in verità vi dico che chiunque commette il
        peccato è schiavo del peccato. <sup>35 </sup> Ora lo schiavo non dimora
        per sempre nella casa: il figlio vi dimora per sempre. <sup>36 </sup> Se
        dunque il Figlio vi farà liberi, sarete veramente liberi. <sup>37 </sup>
        So che siete discendenti di Abraamo; ma cercate di uccidermi, perché la
        mia parola non penetra in voi. <sup>38 </sup> Io dico quel che ho visto
        presso il Padre [mio]; e voi pure fate le cose che avete udite dal padre
        [vostro] ». <sup>39 </sup> Essi gli risposero: «Nostro padre è Abraamo».
        Gesù disse loro: «Se foste figli di Abraamo, fareste le opere di Abraamo;
        <sup>40 </sup> ora invece cercate di uccidermi, perché vi ho detto la
        verità che ho udita da Dio; Abraamo non fece così. <sup>41 </sup> Voi
        fate le opere del padre vostro». Essi {dunque} gli dissero: «Noi non siamo
        nati da fornicazione; abbiamo un solo Padre: Dio». <sup>42 </sup> Gesù
        disse loro: «Se Dio fosse vostro Padre, mi amereste, perché io sono
        proceduto e vengo da Dio; infatti io non sono venuto da me, ma è lui che
        mi ha mandato. <sup>43 </sup> Perché non comprendete il mio parlare?
        Perché non potete dare ascolto alla mia parola. <sup>44 </sup> Voi siete
        figli del diavolo, che è vostro padre, e volete fare i desideri del padre
        vostro. Egli è stato omicida fin dal principio e non si è attenuto alla
        verità, perché non c'è verità in lui. Quando dice il falso parla di quel
        che è suo, perché è bugiardo e padre della menzogna. <sup>45 </sup> A
        me, perché io dico la verità, voi non credete. <sup>46 </sup> Chi di voi
        mi convince di peccato? Se dico la verità, perché non mi credete? <sup>
            47
        </sup> Chi è da Dio ascolta le parole di Dio. Per questo voi non le
        ascoltate; perché non siete da Dio».
    </p>

    <h3 class="h3">Gesù e Abraamo</h3>

    <p class="p">
        <sup>48 </sup> I Giudei [dunque] gli risposero: «Non diciamo noi con
        ragione che sei un Samaritano e che hai un demonio?» <sup>49 </sup> Gesù
        replicò: «Io non ho un demonio, ma onoro il Padre mio, e voi mi
        disonorate. <sup>50 </sup> Io non cerco la mia gloria; v'è uno che la
        cerca e che giudica. <sup>51 </sup> In verità, in verità vi dico che se
        uno osserva la mia parola, non vedrà mai la morte». <sup>52 </sup> I
        Giudei {dunque} gli dissero: «Ora sappiamo che tu hai un demonio. Abraamo
        e i profeti sono morti, e tu dici: "Se uno osserva la mia parola, non
        gusterà mai la morte". <sup>53 </sup> Sei tu forse maggiore del padre
        nostro Abraamo il quale è morto? Anche i profeti sono morti; chi pretendi
        di essere?» <sup>54 </sup> Gesù rispose: «Se io glorifico me stesso, la
        mia gloria è nulla; chi mi glorifica è il Padre mio, del quale voi dite:
        "È nostro Dio!" <sup>55 </sup> e non l'avete conosciuto; ma io lo
        conosco, e se dicessi di non conoscerlo sarei un bugiardo come voi; ma io
        lo conosco e osservo la sua parola. <sup>56 </sup> Abraamo, vostro
        padre, ha gioito nell'attesa di vedere il mio giorno; e l'ha visto, e se
        n'è rallegrato». <sup>57 </sup> I Giudei gli dissero: «Tu non hai ancora
        cinquant'anni e hai visto Abraamo?» <sup>58 </sup> Gesù disse loro: «In
        verità, in verità vi dico: prima che Abraamo fosse nato, io sono».<br>
        <sup>59 </sup> Allora essi presero delle pietre per tirargliele; ma Gesù
        si nascose e uscì dal tempio [passando in mezzo a loro, e così se ne
        andò].
    </p>

    <h3 class="h3">Gesù guarisce un uomo cieco fin dalla nascita</h3>

    <p class="p">
        <span class="color_of_chapter">9 </span><sup>1 </sup> Passando vide un uomo che era cieco fin dalla nascita. <sup>
            2
        </sup> I suoi discepoli lo interrogarono, dicendo: «Rabbì, chi ha peccato,
        lui o i suoi genitori, perché sia nato cieco?» <sup>3 </sup> Gesù
        rispose: «Né lui ha peccato, né i suoi genitori; ma è così affinché le
        opere di Dio siano manifestate in lui. <sup>4 </sup> Bisogna che io
        compia le opere di colui che mi ha mandato mentre è giorno; la notte viene
        in cui nessuno può operare. <sup>5 </sup> Mentre sono nel mondo, io sono
        la luce del mondo».<br>
        <sup>6 </sup> Detto questo, sputò in terra, fece del fango con la saliva,
        gli spalmò il fango sugli occhi <sup>7 </sup> e gli disse: «Va', làvati
        nella vasca di Siloe» (che significa «mandato»). Egli dunque andò, si lavò
        e tornò che ci vedeva. <sup>8 </sup> Perciò i vicini e quelli che
        l'avevano visto prima, perché era mendicante, dicevano: «Non è questo
        colui che stava seduto a chiedere l'elemosina?» <sup>9 </sup> Alcuni
        dicevano: «È lui». Altri dicevano: «No, ma gli somiglia». Egli diceva:
        «Sono io». <sup>10 </sup> Allora essi gli domandarono: «Com'è che ti
        sono stati aperti gli occhi?» <sup>11 </sup> Egli rispose [e disse]:
        «Quell'uomo che si chiama Gesù ha fatto del fango, me ne ha spalmato gli
        occhi e mi ha detto: "Va' a Siloe e làvati". Io quindi sono andato, mi son
        lavato e ho recuperato la vista». <sup>12 </sup> Ed essi gli dissero:
        «Dov'è costui?» Egli rispose: «Non so».<br>
        <sup>13 </sup> Condussero dai farisei colui che era stato cieco. <sup>
            14
        </sup> Or era in giorno di sabato che Gesù aveva fatto il fango e gli
        aveva aperto gli occhi. <sup>15 </sup> I farisei dunque gli domandarono
        di nuovo come egli avesse recuperato la vista. Ed egli disse loro: «Mi ha
        messo del fango sugli occhi, mi sono lavato e ci vedo». <sup>16 </sup>
        Perciò alcuni dei farisei dicevano: «Quest'uomo non è da Dio perché non
        osserva il sabato». Ma altri dicevano: «Come può un uomo peccatore
        compiere tali segni?» E vi era disaccordo tra di loro. <sup>17 </sup>
        Essi dunque dissero di nuovo al cieco: «Tu, che dici di lui, poiché ti ha
        aperto gli occhi?» Egli rispose: «È un profeta».<br>
        <sup>18 </sup> I Giudei però non credettero che lui fosse stato cieco e
        avesse recuperato la vista, finché non ebbero chiamato i genitori di colui
        che aveva recuperato la vista <sup>19 </sup> e li ebbero interrogati
        così: «È questo vostro figlio che dite essere nato cieco? Com'è dunque che
        ora ci vede?» <sup>20 </sup> I suoi genitori risposero: «Sappiamo che
        questo è nostro figlio e che è nato cieco; <sup>21 </sup> ma come ora ci
        veda non lo sappiamo, né sappiamo chi gli abbia aperto gli occhi;
        domandatelo a lui; egli è adulto, parlerà lui di sé». <sup>22 </sup>
        Questo dissero i suoi genitori perché avevano paura dei Giudei; infatti i
        Giudei avevano già stabilito che se uno avesse riconosciuto Gesù come
        Cristo, sarebbe stato espulso dalla sinagoga. <sup>23 </sup> Per questo
        i suoi genitori dissero: «Egli è adulto, domandatelo a lui».<br>
        <sup>24 </sup> Essi dunque chiamarono per la seconda volta l'uomo che era
        stato cieco, e gli dissero: «Da' gloria a Dio! Noi sappiamo che quest'uomo
        è un peccatore». <sup>25 </sup> Egli dunque rispose [e disse]: «Se egli
        sia un peccatore, non lo so; una cosa so: che ero cieco e ora ci vedo». <sup>
            26
        </sup> Essi allora gli dissero [di nuovo]: «Che cosa ti ha fatto? Come
        ti ha aperto gli occhi?» <sup>27 </sup> Egli rispose loro: «Ve l'ho già
        detto e voi non avete ascoltato. Perché volete udirlo di nuovo? Volete
        forse diventare suoi discepoli anche voi?» <sup>28 </sup> Essi lo
        insultarono e dissero: «Tu sei discepolo di costui! Noi siamo discepoli di
        Mosè. <sup>29 </sup> Noi sappiamo che a Mosè Dio ha parlato; ma in
        quanto a costui, non sappiamo di dove sia». <sup>30 </sup> L'uomo
        rispose loro: «Questo poi è strano, che voi non sappiate di dove sia;
        eppure mi ha aperto gli occhi! <sup>31 </sup> Si sa che Dio non
        esaudisce i peccatori; ma se uno è pio e fa la volontà di Dio, egli lo
        esaudisce. <sup>32 </sup> Da che mondo è mondo non si è mai udito che
        uno abbia aperto gli occhi a uno nato cieco. <sup>33 </sup> Se
        quest'uomo non fosse da Dio, non potrebbe fare nulla». <sup>34 </sup>
        Essi gli risposero: «Tu sei tutto quanto nato nel peccato e insegni a
        noi?» E lo cacciarono fuori.<br>
        <sup>35 </sup> Gesù udì che lo avevano cacciato fuori; e, trovatolo,
        [gli] disse: «Credi nel Figlio dell'uomo?» <sup>36 </sup> Quegli
        rispose: «Chi è, Signore, perché io creda in lui?» <sup>37 </sup> Gesù
        gli disse: «Tu l'hai già visto; è colui che ti sta parlando». <sup>38 </sup>
        Egli disse: «Signore, io credo». E l'adorò.<br>
        <sup>39 </sup> Gesù disse: «Io sono venuto in questo mondo
        per fare un giudizio, affinché quelli che non vedono vedano, e quelli che
        vedono diventino ciechi». <sup>40 </sup> Alcuni farisei, che erano con
        lui, udirono queste cose e gli dissero: «Siamo ciechi anche noi?» <sup>
            41
        </sup> Gesù rispose loro: «Se foste ciechi, non avreste alcun peccato; ma
        siccome dite: "Noi vediamo", il vostro peccato [dunque] rimane.
    </p>

    <h3 class="h3">Gesù, il buon pastore</h3>

    <p class="p">
        <span class="color_of_chapter">10 </span><sup>1 </sup> «In verità, in verità vi dico che chi non entra per la
        porta nell'ovile delle pecore, ma vi sale da un'altra parte, è un ladro e
        un brigante. <sup>2 </sup> Ma colui che entra per la porta è il pastore
        delle pecore. <sup>3 </sup> A lui apre il portinaio, e le pecore
        ascoltano la sua voce; ed egli chiama le proprie pecore per nome e le
        conduce fuori. <sup>4 </sup> Quando ha messo fuori tutte le sue pecore,
        va davanti a loro, e le pecore lo seguono, perché conoscono la sua voce. <sup>
            5
        </sup> Ma un estraneo non lo seguiranno; anzi, fuggiranno via da lui
        perché non conoscono la voce degli estranei».<br>
        <sup>6 </sup> Questa similitudine disse loro Gesù; ma essi non capirono
        quali fossero le cose che diceva loro.<br>
        <sup>7 </sup> Perciò Gesù di nuovo disse [loro]: «In verità, in verità vi
        dico: io sono la porta delle pecore. <sup>8 </sup> Tutti quelli che sono
        venuti {prima di me}, sono stati ladri e briganti; ma le pecore non li
        hanno ascoltati. <sup>9 </sup> Io sono la porta; se uno entra per me,
        sarà salvato, entrerà e uscirà, e troverà pastura. <sup>10 </sup> Il
        ladro non viene se non per rubare, ammazzare e distruggere; io sono venuto
        perché abbiano la vita e l'abbiano in abbondanza.<br>
        <sup>11 </sup> Io sono il buon pastore; il buon pastore dà la sua vita
        per le pecore. <sup>12 </sup> Il mercenario, che non è pastoree al quale
        non appartengono le pecore, vede venire il lupo, abbandona le pecore e si
        dà alla fuga (e il lupo le rapisce e le disperde), <sup>13 </sup> perché
        è mercenario e non si cura delle pecore. <sup>14 </sup> Io sono il buon
        pastore, e conosco le mie, e le mie conoscono me, <sup>15 </sup> come il
        Padre mi conosce e io conosco il Padre, e do la mia vita per le pecore. <sup>
            16
        </sup> Ho anche altre pecore, che non sono di quest'ovile; anche quelle
        devo raccogliere, ed esse ascolteranno la mia voce, e vi sarà un solo
        gregge, un solo pastore. <sup>17 </sup> Per questo mi ama il Padre;
        perché io depongo la mia vita per riprenderla poi. <sup>18 </sup>
        Nessuno me la toglie, ma io la depongo da me. Ho il potere di deporla e ho
        il potere di riprenderla. Quest'ordine ho ricevuto dal Padre mio».<br>
        <sup>19 </sup> Nacque di nuovo un dissenso tra i Giudei per queste
        parole. <sup>20 </sup> Molti di loro dicevano: «Ha un demonio ed è fuori
        di sé; perché lo ascoltate?» <sup>21 </sup> Altri dicevano: «Queste non
        sono parole di un indemoniato. Può un demonio aprire gli occhi ai ciechi?»
    </p>

    <h3 class="h3">Gesù afferma la sua divinità</h3>

    <p class="p">
        <sup>22 </sup> In quel tempo ebbe luogo in Gerusalemme la festa della
        Dedicazione. Era d'inverno, <sup>23 </sup> e Gesù passeggiava nel
        tempio, sotto il portico di Salomone. <sup>24 </sup> I Giudei dunque gli
        si fecero attorno e gli dissero: «Fino a quando terrai sospeso l'animo
        nostro? Se tu sei il Cristo, diccelo apertamente».<br>
        <sup>25 </sup> Gesù rispose loro: «Ve l'ho detto, e non lo credete; le
        opere che faccio nel nome del Padre mio, sono quelle che testimoniano di
        me; <sup>26 </sup> ma voi non credete, perché non siete delle mie pecore
        [, come vi ho detto]. <sup>27 </sup> Le mie pecore ascoltano la mia voce
        e io le conosco, ed esse mi seguono; <sup>28 </sup> e io do loro la vita
        eterna, e non periranno mai, e nessuno le rapirà dalla mia mano. <sup>
            29
        </sup> Il Padre mio che me le ha date è più grande di tutti; e nessuno può
        rapirle dalla mano del Padre [mio]. <sup>30 </sup> Io e il Padre siamo
        uno».<br>
        <sup>31 </sup> I Giudei presero di nuovo delle pietre per lapidarlo.<br>
        <sup>32 </sup> Gesù disse loro: «Vi ho mostrato molte buone opere da
        parte del Padre [mio]; per quale di queste opere mi lapidate?» <sup>33 </sup>
        I Giudei gli risposero [, dicendo]: «Non ti lapidiamo per una buona opera,
        ma per bestemmia, e perché tu, che sei uomo, ti fai Dio». <sup>34 </sup>
        Gesù rispose loro: «Non sta scritto nella vostra legge:<br>
        "Io ho detto: voi siete dèi"?<br>
        <sup>35 </sup> Se chiama dèi coloro ai quali la parola di Dio è stata
        diretta (e la Scrittura non può essere annullata), <sup>36 </sup> a
        colui che il Padre ha santificato e mandato nel mondo voi dite: "Tu
        bestemmi", perché ho detto: "Sono Figlio di Dio"? <sup>37 </sup> Se non
        faccio le opere del Padre mio, non credetemi; <sup>38 </sup> ma se le
        faccio, anche se non credete a me, credete alle opere, affinché sappiate e
        riconosciate che il Padre è in me e io sono nel Padre».<br>
        <sup>39 </sup> Essi {perciò} cercavano nuovamente di arrestarlo; ma egli
        sfuggì loro dalle mani.<br>
        <sup>40 </sup> Gesù se ne andò di nuovo oltre il Giordano, dove Giovanni
        da principio battezzava, e là si trattenne. <sup>41 </sup> Molti vennero
        a lui e dicevano: «Giovanni, è vero, non fece nessun segno; ma tutto
        quello che Giovanni disse di quest'uomo era vero». <sup>42 </sup> E là
        molti credettero in lui.
    </p>

    <h3 class="h3">Gesù risuscita Lazzaro di Betania</h3>

    <p class="p">
        <span class="color_of_chapter">11 </span><sup>1 </sup> C'era un ammalato, un certo Lazzaro di Betania, del
        villaggio di Maria e di Marta, sua sorella. <sup>2 </sup> Maria era
        quella che unse il Signore di olio profumato e gli asciugò i piedi con i
        suoi capelli; Lazzaro, suo fratello, era malato. <sup>3 </sup> Le
        sorelle dunque mandarono a dire a Gesù: «Signore, ecco, colui che tu ami è
        malato». <sup>4 </sup> Gesù, udito ciò, disse: «Questa malattia non è
        per la morte, ma è per la gloria di Dio, affinché per mezzo di essa il
        Figlio di Dio sia glorificato».<br>
        <sup>5 </sup> Or Gesù amava Marta e sua sorella e Lazzaro; <sup>6 </sup>
        come ebbe udito che egli era malato, si trattenne ancora due giorni nel
        luogo dove si trovava. <sup>7 </sup> Poi disse ai discepoli: «Torniamo
        in Giudea!» <sup>8 </sup> I discepoli gli dissero: «Rabbì, proprio
        adesso i Giudei cercavano di lapidarti, e tu vuoi tornare là?» <sup>9 </sup>
        Gesù rispose: «Non vi sono dodici ore nel giorno? Se uno cammina di
        giorno, non inciampa, perché vede la luce di questo mondo; <sup>10 </sup>
        ma se uno cammina di notte, inciampa, perché la luce non è in lui». <sup>
            11
        </sup> Così parlò; poi disse loro: «Il nostro amico Lazzaro si è
        addormentato, ma vado a svegliarlo». <sup>12 </sup> Perciò i discepoli
        gli dissero: «Signore, se egli dorme sarà salvo». <sup>13 </sup> Or Gesù
        aveva parlato della morte di lui, ma essi pensarono che avesse parlato del
        dormire del sonno. <sup>14 </sup> Allora Gesù disse loro apertamente:
        «Lazzaro è morto, <sup>15 </sup> e per voi mi rallegro di non essere
        stato là, affinché crediate; ma ora, andiamo da lui!» <sup>16 </sup>
        Allora Tommaso, detto Didimo, disse ai condiscepoli: «Andiamo anche noi,
        per morire con lui!»<br>
        <sup>17 </sup> Gesù dunque, arrivato, trovò che Lazzaro era già da
        quattro giorni nel sepolcro. <sup>18 </sup> Or Betania distava da
        Gerusalemme circa quindici stadi, <sup>19 </sup> e molti Giudei erano
        andati da Marta e Maria per consolarle del [loro] fratello.<br>
        <sup>20 </sup> Come Marta ebbe udito che Gesù veniva, gli andò incontro;
        ma Maria stava seduta in casa. <sup>21 </sup> Marta dunque disse a Gesù:
        «Signore, se tu fossi stato qui, mio fratello non sarebbe morto; <sup>
            22
        </sup> {ma} anche adesso so che tutto quello che chiederai a Dio, Dio te
        lo darà». <sup>23 </sup> Gesù le disse: «Tuo fratello risusciterà». <sup>
            24
        </sup> Marta gli disse: «Lo so che risusciterà, nella risurrezione,
        nell'ultimo giorno». <sup>25 </sup> Gesù le disse: «Io sono la
        risurrezione e la vita; chi crede in me, anche se muore, vivrà, <sup>26 </sup>
        e chiunque vive e crede in me, non morirà mai. Credi tu questo?» <sup>
            27
        </sup> Ella gli disse: «Sì, Signore, io credo che tu sei il Cristo, il
        Figlio di Dio che doveva venire nel mondo».<br>
        <sup>28 </sup> Detto questo, se ne andò e chiamò di nascosto Maria, sua
        sorella, dicendole: «Il Maestro è qui, e ti chiama». <sup>29 </sup> Ed
        ella, udito questo, si alzò in fretta e andò da lui. <sup>30 </sup> Or
        Gesù non era ancora entrato nel villaggio, ma era sempre nel luogo dove
        Marta lo aveva incontrato. <sup>31 </sup> Perciò i Giudei che erano in
        casa con lei e la consolavano, vedendo che Maria si era alzata in fretta
        ed era uscita, la seguirono, supponendo che si recasse al sepolcro a
        piangere.<br>
        <sup>32 </sup> Appena Maria fu giunta dov'era Gesù e lo ebbe visto, gli
        si gettò ai piedi dicendogli: «Signore, se tu fossi stato qui, mio
        fratello non sarebbe morto». <sup>33 </sup> Quando Gesù la vide
        piangere, e vide piangere anche i Giudei che erano venuti con lei,
        fremette nello spirito, si turbò e disse: <sup>34 </sup> «Dove lo avete
        deposto?» Essi gli dissero: «Signore, vieni a vedere!»<br>
        <sup>35 </sup> Gesù pianse.<br>
        <sup>36 </sup> Perciò i Giudei dicevano: «Guarda come lo amava!» <sup>
            37
        </sup> Ma alcuni di loro dicevano: «Non poteva, lui che ha aperto gli
        occhi al cieco, far sì che questi non morisse?»<br>
        <sup>38 </sup> Gesù dunque, fremendo di nuovo in se stesso, andò al
        sepolcro. Era una grotta, e una pietra era posta all'apertura. <sup>39 </sup>
        Gesù disse: «Togliete la pietra!» Marta, la sorella del morto, gli disse:
        «Signore, egli puzza già, perché siamo al quarto giorno». <sup>40 </sup>
        Gesù le disse: «Non ti ho detto che se credi, vedrai la gloria di Dio?» <sup>
            41
        </sup> Tolsero dunque la pietra [dal luogo dove giaceva il morto]. Gesù,
        alzati gli occhi al cielo, disse: «Padre, ti ringrazio perché mi hai
        esaudito. <sup>42 </sup> Io sapevo bene che tu mi esaudisci sempre; ma
        ho detto questo a motivo della folla che mi circonda, affinché credano che
        tu mi hai mandato». <sup>43 </sup> Detto questo, gridò ad alta voce:
        «Lazzaro, vieni fuori!» <sup>44 </sup> Il morto uscì, con i piedi e le
        mani avvolti da fasce, e il viso coperto da un sudario. Gesù disse loro:
        «Scioglietelo e lasciatelo andare».<br>
        <sup>45 </sup> Perciò molti dei Giudei che erano venuti da Maria, e che
        avevano visto ciò che egli aveva fatto, credettero in lui. <sup>46 </sup>
        Ma alcuni di loro andarono dai farisei e raccontarono loro quello che Gesù
        aveva fatto.
    </p>

    <h3 class="h3">Congiura contro Gesù</h3>

    <p class="p">
        <sup>47 </sup> I capi dei sacerdoti e i farisei, quindi, riunirono il
        sinedrio e dicevano: «Che facciamo? Perché quest'uomo fa molti segni. <sup>
            48
        </sup> Se lo lasciamo fare, tutti crederanno in lui; e i Romani verranno
        e ci distruggeranno come città e come nazione». <sup>49 </sup> Uno di
        loro, Caiafa, che era sommo sacerdote quell'anno, disse loro: «Voi non
        capite nulla, <sup>50 </sup> e non riflettete come torni a vostro
        vantaggio che un uomo solo muoia per il popolo e non perisca tutta la
        nazione». <sup>51 </sup> Ora egli non disse questo di suo; ma siccome
        era sommo sacerdote in quell'anno, profetizzò che Gesù doveva morire per
        la nazione, <sup>52 </sup> e non soltanto per la nazione, ma anche per
        riunire in uno i figli di Dio dispersi.<br>
        <sup>53 </sup> Da quel giorno dunque deliberarono di farlo morire. <sup>
            54
        </sup> Gesù quindi non andava più apertamente tra i Giudei, ma si ritirò
        nella regione vicina al deserto, in una città chiamata Efraim; e là si
        trattenne con i [suoi] discepoli.<br>
        <sup>55 </sup> La Pasqua dei Giudei era vicina, e molti di quella regione
        salirono a Gerusalemme prima della Pasqua per purificarsi. <sup>56 </sup>
        Cercavano dunque Gesù; e, stando nel tempio, dicevano tra di loro: «Che ve
        ne pare? Verrà alla festa?» <sup>57 </sup> Ora i capi dei sacerdoti e i
        farisei avevano dato ordine che se qualcuno sapesse dov'egli era, ne
        facesse denuncia perché potessero arrestarlo.
    </p>

    <h3 class="h3">Maria di Betania unge i piedi di Gesù</h3>

    <p class="p">
        <span class="color_of_chapter">12 </span><sup>1 </sup> Gesù dunque, sei giorni prima della Pasqua, andò a Betania
        dov'era Lazzaro [, colui che era morto e] che egli aveva risuscitato dai
        morti. <sup>2 </sup> Qui gli offrirono una cena; Marta serviva e Lazzaro
        era uno di quelli che erano a tavola con lui. <sup>3 </sup> Allora
        Maria, presa una libbra d'olio profumato, di nardo puro, di gran valore,
        unse i piedi di Gesù e glieli asciugò con i suoi capelli; e la casa fu
        piena del profumo dell'olio. <sup>4 </sup> Ma Giuda Iscariota, [figlio
        di Simone,] uno dei suoi discepoli, che stava per tradirlo, disse: <sup>
            5
        </sup> «Perché non si è venduto quest'olio per trecento denari e non si
        sono dati ai poveri?» <sup>6 </sup> Diceva così non perché si curasse
        dei poveri, ma perché era ladro, e tenendo la borsa ne portava via quello
        che vi si metteva dentro. <sup>7 </sup> Gesù dunque disse: «Lasciala
        stare; ella lo ha conservato per il giorno della mia sepoltura. <sup>8 </sup>
        Poiché i poveri li avete sempre con voi; ma me, non mi avete sempre».<br>
        <sup>9 </sup> Una gran folla di Giudei seppe dunque che egli era lì; e ci
        andarono non solo a motivo di Gesù, ma anche per vedere Lazzaro che egli
        aveva risuscitato dai morti. <sup>10 </sup> Ma i capi dei sacerdoti
        deliberarono di far morire anche Lazzaro, <sup>11 </sup> perché a causa
        sua molti Giudei andavano e credevano in Gesù.
    </p>

    <h3 class="h3">Ingresso trionfale di Gesù a Gerusalemme</h3>

    <p class="p">
        <sup>12 </sup> Il giorno seguente, la gran folla che era venuta alla
        festa, udito che Gesù veniva a Gerusalemme, <sup>13 </sup> prese dei
        rami di palme, uscì a incontrarlo e gridava: «Osanna! Benedetto colui che
        viene nel nome del Signore, il re d'Israele!» <sup>14 </sup> Gesù,
        trovato un asinello, vi montò sopra, come sta scritto:<br>
        <sup>15 </sup> «Non temere, figlia di Sion! Ecco, il tuo re viene,
        montato sopra un puledro d'asina!»<br>
        <sup>16 </sup> I suoi discepoli non compresero subito queste cose; ma
        quando Gesù fu glorificato, allora si ricordarono che queste cose erano
        state scritte di lui e che essi gliele avevano fatte.<br>
        <sup>17 </sup> La folla dunque, che era con lui quando aveva chiamato
        Lazzaro fuori dal sepolcro e lo aveva risuscitato dai morti, ne rendeva
        testimonianza. <sup>18 </sup> Per questo la folla gli andò incontro,
        perché avevano udito che egli aveva fatto quel segno. <sup>19 </sup>
        Perciò i farisei dicevano tra di loro: «Vedete che non guadagnate nulla?
        Ecco, il mondo gli corre dietro!»
    </p>

    <h3 class="h3">Alcuni Greci desiderano vedere Gesù</h3>

    <p class="p">
        <sup>20 </sup> Ora tra quelli che salivano alla festa per adorare c'erano
        alcuni Greci. <sup>21 </sup> Questi dunque, avvicinatisi a Filippo, che
        era di Betsàida di Galilea, gli fecero questa richiesta: «Signore,
        vorremmo vedere Gesù». <sup>22 </sup> Filippo andò a dirlo ad Andrea; e
        [a loro volta] Andrea e Filippo andarono a dirlo a Gesù.
    </p>

    <h3 class="h3">Gesù annuncia la sua crocifissione</h3>

    <p class="p">
        <sup>23 </sup> Gesù rispose loro, dicendo: «L'ora è venuta, che il Figlio
        dell'uomo deve essere glorificato. <sup>24 </sup> In verità, in verità
        vi dico che se il granello di frumento caduto in terra non muore, rimane
        solo; ma se muore, produce molto frutto. <sup>25 </sup> Chi ama la sua
        vita la perde, e chi odia la sua vita in questo mondo la conserverà in
        vita eterna. <sup>26 </sup> Se uno mi serve, mi segua, e là dove sono io
        sarà anche il mio servitore; se uno mi serve, il Padre l'onorerà. <sup>
            27
        </sup> Ora l'animo mio è turbato; e che dirò? Padre, salvami da quest'ora?
        Ma è per questo che sono venuto incontro a quest'ora. <sup>28 </sup>
        Padre, glorifica il tuo nome!» Allora venne una voce dal cielo: «L'ho
        glorificato e lo glorificherò di nuovo!»<br>
        <sup>29 </sup> Perciò la folla che era presente e aveva udito, diceva che
        era stato un tuono. Altri dicevano: «Gli ha parlato un angelo».<br>
        <sup>30 </sup> Gesù disse: «Questa voce non è venuta per me, ma per voi.
        <sup>31 </sup> Ora avviene il giudizio di questo mondo; ora sarà cacciato
        fuori il principe di questo mondo; <sup>32 </sup> e io, quando sarò
        innalzato dalla terra, attirerò tutti a me». <sup>33 </sup> Così diceva
        per indicare di qual morte doveva morire. <sup>34 </sup> La folla quindi
        gli rispose: «Noi abbiamo udito dalla legge che il Cristo dimora in
        eterno; come mai dunque tu dici che il Figlio dell'uomo dev'essere
        innalzato? Chi è questo Figlio dell'uomo?» <sup>35 </sup> Gesù dunque
        disse loro: «La luce è ancora per poco tempo tra di voi. Camminate mentre
        avete la luce, affinché non vi sorprendano le tenebre; chi cammina nelle
        tenebre non sa dove va. <sup>36 </sup> Mentre avete la luce, credete
        nella luce, affinché diventiate figli di luce». Gesù disse queste cose,
        poi se ne andò e si nascose da loro.<br>
        <sup>37 </sup> Sebbene avesse fatto tanti segni in loro presenza, non
        credevano in lui, <sup>38 </sup> affinché si adempisse la parola detta
        dal profeta Isaia:<br>
        «Signore, chi ha creduto alla nostra predicazione? A chi è stato rivelato
        il braccio del Signore?»<br>
        <sup>39 </sup> Perciò non potevano credere, per la ragione detta ancora
        da Isaia:<br>
        <sup>40 </sup> «Egli ha accecato i loro occhi e ha indurito i loro cuori,
        affinché non vedano con gli occhi, non comprendano con il cuore, non si
        convertano e io non li guarisca».<br>
        <sup>41 </sup> Queste cose disse Isaia, perché vide la gloria di lui e di
        lui parlò.<br>
        <sup>42 </sup> Ciò nonostante molti, anche tra i capi, credettero in lui;
        ma a causa dei farisei non lo confessavano, per non essere espulsi dalla
        sinagoga; <sup>43 </sup> perché amarono la gloria degli uomini più della
        gloria di Dio.<br>
        <sup>44 </sup> Ma Gesù ad alta voce esclamò: «Chi crede in me, crede non
        in me, ma in colui che mi ha mandato; <sup>45 </sup> e chi vede me, vede
        colui che mi ha mandato. <sup>46 </sup> Io son venuto come luce nel
        mondo, affinché chiunque crede in me non rimanga nelle tenebre. <sup>47 </sup>
        Se uno ode le mie parole e non le osserva, io non lo giudico; perché io
        non son venuto a giudicare il mondo, ma a salvare il mondo. <sup>48 </sup>
        Chi mi respinge e non riceve le mie parole ha chi lo giudica; la parola
        che ho annunciata è quella che lo giudicherà nell'ultimo giorno. <sup>
            49
        </sup> Perché io non ho parlato di mio; ma il Padre, che mi ha mandato, mi
        ha comandato lui quello che devo dire e di cui devo parlare; <sup>50 </sup>
        e so che il suo comandamento è vita eterna. Le cose dunque che io dico, le
        dico così come il Padre me le ha dette».
    </p>

    <h3 class="h3">L'ultima cena; Gesù lava i piedi ai suoi discepoli</h3>

    <p class="p">
        <span class="color_of_chapter">13 </span><sup>1 </sup> Ora prima della festa di Pasqua, Gesù, sapendo che era
        venuta per lui l'ora di passare da questo mondo al Padre, avendo amato i
        suoi che erano nel mondo, li amò sino alla fine.<br>
        <sup>2 </sup> Durante la cena, quando il diavolo aveva già messo in cuore
        a Giuda Iscariota, figlio di Simone, di tradirlo, <sup>3 </sup> Gesù,
        sapendo che il Padre gli aveva dato tutto nelle mani e che era venuto da
        Dio e a Dio se ne tornava, <sup>4 </sup> si alzò da tavola, depose le
        sue vesti e, preso un asciugatoio, se lo cinse. <sup>5 </sup> Poi mise
        dell'acqua in una bacinella, e cominciò a lavare i piedi ai discepoli e ad
        asciugarli con l'asciugatoio del quale era cinto. <sup>6 </sup> Si
        avvicinò dunque a Simon Pietro, il quale gli disse: «Tu, Signore, lavare i
        piedi a me?» <sup>7 </sup> Gesù gli rispose: «Tu non sai ora quello che
        io faccio, ma lo capirai dopo». <sup>8 </sup> Pietro gli disse: «Non mi
        laverai mai i piedi!» Gesù gli rispose: «Se non ti lavo, non hai parte
        alcuna con me». <sup>9 </sup> E Simon Pietro: «Signore, non soltanto i
        piedi, ma anche le mani e il capo!» <sup>10 </sup> Gesù gli disse: «Chi
        è lavato tutto non ha bisogno che di aver lavati i piedi, è tutto quanto
        puro; e voi siete puri, ma non tutti». <sup>11 </sup> Perché sapeva chi
        era colui che lo tradiva; per questo disse: «Non tutti siete puri».<br>
        <sup>12 </sup> Quando dunque ebbe loro lavato i piedi ed ebbe
        ripreso le sue vesti, si mise di nuovo a tavola, e disse loro: «Capite
        quello che vi ho fatto? <sup>13 </sup> Voi mi chiamate Maestro e
        Signore; e dite bene, perché lo sono. <sup>14 </sup> Se dunque io, che
        sono il Signore e il Maestro, vi ho lavato i piedi, anche voi dovete
        lavare i piedi gli uni agli altri. <sup>15 </sup> Infatti vi ho dato un
        esempio, affinché anche voi facciate come vi ho fatto io. <sup>16 </sup>
        In verità, in verità vi dico che il servo non è maggiore del suo signore,
        né il messaggero è maggiore di colui che lo ha mandato. <sup>17 </sup>
        Se sapete queste cose, siete beati se le fate.
    </p>

    <h3 class="h3">Gesù annuncia il tradimento di Giuda</h3>

    <p class="p">
        <sup>18 </sup> «Non parlo di voi tutti: io conosco quelli che ho scelti;
        ma così è affinché sia adempiuta la Scrittura: "Colui che mangia il mio
        pane, ha levato contro di me il suo calcagno".<br>
        <sup>19 </sup> Ve lo dico fin d'ora, prima che accada; affinché quando
        sarà accaduto, voi crediate che io sono.<br>
        <sup>20 </sup> In verità, in verità vi dico: chi riceve colui che io avrò
        mandato riceve me, e chi riceve me riceve colui che mi ha mandato».<br>
        <sup>21 </sup> Dette queste cose, Gesù fu turbato nello spirito, e
        apertamente dichiarò così: «In verità, in verità vi dico che uno di voi mi
        tradirà». <sup>22 </sup> I discepoli [allora] si guardavano l'un
        l'altro, non sapendo di chi parlasse. <sup>23 </sup> Ora, a tavola,
        inclinato sul petto di Gesù, stava uno dei discepoli, quello che Gesù
        amava. <sup>24 </sup> Simon Pietro gli fece cenno di domandare chi fosse
        colui del quale parlava. <sup>25 </sup> Egli, chinatosi così sul petto
        di Gesù, gli domandò: «Signore, chi è?» <sup>26 </sup> Gesù rispose: «È
        quello al quale darò il boccone dopo averlo intinto». E, intinto il
        boccone, lo prese e lo diede a Giuda, figlio di Simone Iscariota. <sup>
            27
        </sup> Allora, dopo il boccone, Satana entrò in lui. Per cui Gesù gli
        disse: «Quel che fai, fallo presto». <sup>28 </sup> {Ma} nessuno dei
        commensali comprese perché gli avesse detto così. <sup>29 </sup> Difatti
        alcuni pensavano che, siccome Giuda teneva la borsa, Gesù gli avesse
        detto: «Compra quel che ci occorre per la festa»; oppure che desse
        qualcosa ai poveri. <sup>30 </sup> Egli dunque, preso il boccone, uscì
        subito; ed era notte.<br>
        <sup>31 </sup> Quando egli fu uscito, Gesù disse: «Ora il Figlio
        dell'uomo è glorificato e Dio è glorificato in lui. <sup>32 </sup> {Se
        Dio è glorificato in lui,} Dio lo glorificherà anche in se stesso, e lo
        glorificherà presto.<br>
        <sup>33 </sup> Figlioli, è per poco che sono ancora con voi. Voi mi
        cercherete; e, come ho detto ai Giudei: "Dove vado io, voi non potete
        venire", così lo dico ora a voi. <sup>34 </sup> Io vi do un nuovo
        comandamento: che vi amiate gli uni gli altri. Come io vi ho amati, anche
        voi amatevi gli uni gli altri. <sup>35 </sup> Da questo conosceranno
        tutti che siete miei discepoli: se avete amore gli uni per gli altri».
    </p>

    <h3 class="h3">Gesù annuncia il rinnegamento di Pietro</h3>

    <p class="p">
        <sup>36 </sup> Simon Pietro gli domandò: «Signore, dove vai?» Gesù {gli}
        rispose: «Dove vado io non puoi seguirmi per ora, ma mi seguirai più
        tardi». <sup>37 </sup> Pietro gli disse: «Signore, perché non posso
        seguirti ora? Darò la mia vita per te!» <sup>38 </sup> Gesù [gli]
        rispose: «Darai la tua vita per me? In verità, in verità ti dico che il
        gallo non canterà prima che tu non mi abbia rinnegato tre volte».
    </p>

    <h3 class="h3">Gesù consola gli apostoli: egli ritornerà da loro</h3>

    <p class="p">
        <span class="color_of_chapter">14 </span><sup>1 </sup> «Il vostro cuore non sia turbato; credete in Dio, e
        credete anche in me!<br>
        <sup>2 </sup> Nella casa del Padre mio ci sono molte dimore; se no, vi
        avrei detto forse che io vado a prepararvi un luogo? <sup>3 </sup>
        Quando sarò andato e vi avrò preparato un luogo, tornerò e vi accoglierò
        presso di me, affinché dove sono io, siate anche voi; <sup>4 </sup> e
        del luogo dove io vado, sapete anche la via».<br>
        <sup>5 </sup> Tommaso gli disse: «Signore, non sappiamo dove vai; come
        possiamo sapere la via?» <sup>6 </sup> Gesù gli disse: «Io sono la via,
        la verità e la vita; nessuno viene al Padre se non per mezzo di me. <sup>
            7
        </sup> Se avete conosciuto me, conoscerete anche mio Padre; e fin da ora
        lo conoscete, e l'avete visto».<br>
        <sup>8 </sup> Filippo gli disse: «Signore, mostraci il Padre e ci basta».
        <sup>9 </sup> Gesù gli disse: «Da tanto tempo sono con voi e tu non mi
        hai conosciuto, Filippo? Chi ha visto me, ha visto il Padre; come mai tu
        dici: "Mostraci il Padre"? <sup>10 </sup> Non credi tu che io sono nel
        Padre e che il Padre è in me? Le parole che io vi dico, non le dico di
        mio; ma il Padre che dimora in me fa le opere sue. <sup>11 </sup>
        Credetemi: io sono nel Padre e il Padre è in me; se no, credete a causa di
        quelle stesse opere.<br>
        <sup>12 </sup> In verità, in verità vi dico che chi crede in me farà
        anch'egli le opere che faccio io, e ne farà di maggiori, perché io me ne
        vado al Padre [mio]; <sup>13 </sup> e quello che chiederete nel mio nome
        lo farò, affinché il Padre sia glorificato nel Figlio. <sup>14 </sup> Se
        mi chiederete qualche cosa nel mio nome, io la farò.
    </p>

    <h3 class="h3">Gesù promette lo Spirito Santo</h3>

    <p class="p">
        <sup>15 </sup> «Se voi mi amate, osserverete i miei comandamenti; <sup>
            16
        </sup> e io pregherò il Padre, ed egli vi darà un altro Consolatore
        perché sia con voi per sempre: <sup>17 </sup> lo Spirito della verità,
        che il mondo non può ricevere perché non lo vede e non lo conosce. Voi lo
        conoscete, perché dimora con voi, e sarà in voi. <sup>18 </sup> Non vi
        lascerò orfani; tornerò da voi. <sup>19 </sup> Ancora un po' e il mondo
        non mi vedrà più; ma voi mi vedrete, perché io vivo, e voi vivrete. <sup>
            20
        </sup> In quel giorno conoscerete che io sono nel Padre mio, e voi in
        me, e io in voi. <sup>21 </sup> Chi ha i miei comandamenti e li osserva,
        quello mi ama; e chi mi ama sarà amato dal Padre mio, e io lo amerò e mi
        manifesterò a lui».<br>
        <sup>22 </sup> Giuda (non l'Iscariota) gli domandò: «Signore, come mai ti
        manifesterai a noi e non al mondo?» <sup>23 </sup> Gesù gli rispose: «Se
        uno mi ama, osserverà la mia parola; e il Padre mio lo amerà, e noi
        verremo da lui e dimoreremo presso di lui. <sup>24 </sup> Chi non mi ama
        non osserva le mie parole; e la parola che voi udite non è mia, ma è del
        Padre che mi ha mandato.<br>
        <sup>25 </sup> Vi ho detto queste cose, stando ancora con
        voi; <sup>26 </sup> ma il Consolatore, lo Spirito Santo, che il Padre
        manderà nel mio nome, vi insegnerà ogni cosa e vi ricorderà tutto quello
        che vi ho detto.<br>
        <sup>27 </sup> Vi lascio pace; vi do la mia pace. Io non vi do come il
        mondo dà. Il vostro cuore non sia turbato e non si sgomenti.<br>
        <sup>28 </sup> Avete udito che vi ho detto: "Io me ne vado, e torno da
        voi"; se voi mi amaste, vi rallegrereste che io vada al Padre, perché il
        Padre [mio] è maggiore di me. <sup>29 </sup> Ora ve l'ho detto prima che
        avvenga, affinché, quando sarà avvenuto, crediate. <sup>30 </sup> Io non
        parlerò più con voi per molto, perché viene il principe del mondo. Egli
        non può nulla contro di me; <sup>31 </sup> ma così avviene affinché il
        mondo conosca che amo il Padre e opero come il Padre mi ha ordinato.
        Alzatevi, andiamo via di qui.
    </p>

    <h3 class="h3">La vite e i tralci</h3>

    <p class="p">
        <span class="color_of_chapter">15 </span><sup>1 </sup> «Io sono la vera vite e il Padre mio è il vignaiuolo. <sup>
            2
        </sup> Ogni tralcio che in me non dà frutto lo toglie via, e ogni tralcio
        che dà frutto lo pota affinché ne dia di più. <sup>3 </sup> Voi siete
        già puri a causa della parola che vi ho annunciata. <sup>4 </sup>
        Dimorate in me, e io dimorerò in voi. Come il tralcio non può da sé dare
        frutto se non rimane nella vite, così neppure voi se non dimorate in me. <sup>
            5
        </sup> Io sono la vite, voi siete i tralci. Colui che dimora in me, e nel
        quale io dimoro, porta molto frutto; perché senza di me non potete fare
        nulla. <sup>6 </sup> Se uno non dimora in me, è gettato via come il
        tralcio, e si secca; questi tralci si raccolgono, si gettano nel fuoco e
        si bruciano. <sup>7 </sup> Se dimorate in me e le mie parole dimorano in
        voi, domandate quello che volete e vi sarà fatto. <sup>8 </sup> In
        questo è glorificato il Padre mio: che portiate molto frutto, così sarete
        miei discepoli.<br>
        <sup>9 </sup> Come il Padre mi ha amato, così anch'io ho amato voi;
        dimorate nel mio amore. <sup>10 </sup> Se osservate i miei comandamenti,
        dimorerete nel mio amore, come io ho osservato i comandamenti del Padre
        mio e dimoro nel suo amore. <sup>11 </sup> Vi ho detto queste cose,
        affinché la mia gioia sia in voi e la vostra gioia sia completa.<br>
        <sup>12 </sup> «Questo è il mio comandamento: che vi amiate gli uni gli
        altri, come io ho amato voi. <sup>13 </sup> Nessuno ha amore più grande
        di quello di dare la sua vita per i suoi amici. <sup>14 </sup> Voi siete
        miei amici, se fate le cose che io vi comando. <sup>15 </sup> Io non vi
        chiamo più servi, perché il servo non sa quello che fa il suo signore; ma
        vi ho chiamati amici, perché vi ho fatto conoscere tutte le cose che ho
        udite dal Padre mio. <sup>16 </sup> Non siete voi che avete scelto me,
        ma sono io che ho scelto voi, e vi ho costituiti perché andiate e portiate
        frutto, e il vostro frutto rimanga; affinché tutto quello che chiederete
        al Padre, nel mio nome, egli ve lo dia. <sup>17 </sup> Questo vi
        comando: che vi amiate gli uni gli altri.
    </p>

    <h3 class="h3">L'odio del mondo verso coloro che credono in Cristo</h3>

    <p class="p">
        <sup>18 </sup> «Se il mondo vi odia, sapete bene che prima di voi ha
        odiato me. <sup>19 </sup> Se foste del mondo, il mondo amerebbe quello
        che è suo; siccome non siete del mondo, ma io ho scelto voi in mezzo al
        mondo, per questo il mondo vi odia. <sup>20 </sup> Ricordatevi della
        parola che vi ho detta: "Il servo non è più grande del suo signore". Se
        hanno perseguitato me, perseguiteranno anche voi; se hanno osservato la
        mia parola, osserveranno anche la vostra. <sup>21 </sup> Ma tutto questo
        ve lo faranno a causa del mio nome, perché non conoscono colui che mi ha
        mandato. <sup>22 </sup> Se non fossi venuto e non avessi parlato, loro
        non avrebbero colpa; ma ora non hanno scusa per il loro peccato. <sup>
            23
        </sup> Chi odia me, odia anche il Padre mio. <sup>24 </sup> Se non
        avessi fatto tra di loro le opere che nessun altro ha mai fatte, non
        avrebbero colpa; ma ora le hanno viste, e hanno odiato me e il Padre mio.
        <sup>25 </sup> Ma questo è avvenuto affinché si adempisse la parola
        scritta nella loro legge: "Mi hanno odiato senza motivo".<br>
        <sup>26 </sup> Quando sarà venuto il Consolatore che io vi manderò da
        parte del Padre, lo Spirito della verità che procede dal Padre, egli
        testimonierà di me; <sup>27 </sup> e anche voi renderete testimonianza,
        perché siete stati con me fin dal principio.
    </p>

    <h3 class="h3">Gesù avverte i suoi delle persecuzioni future</h3>

    <p class="p">
        <span class="color_of_chapter">16 </span><sup>1 </sup> «Io vi ho detto queste cose affinché non siate sviati. <sup>
            2
        </sup> Vi espelleranno dalle sinagoghe; anzi, l'ora viene che chiunque vi
        ucciderà, crederà di rendere un culto a Dio. <sup>3 </sup> Faranno
        questo perché non hanno conosciuto né il Padre né me. <sup>4 </sup> Ma
        io vi ho detto queste cose affinché, quando sia giunta l'ora, vi
        ricordiate che ve le ho dette. Non ve le dissi da principio perché ero con
        voi.
    </p>

    <h3 class="h3">Lo Spirito agisce nel mondo e nei discepoli</h3>

    <p class="p">
        <sup>5 </sup> «Ma ora vado a colui che mi ha mandato; e nessuno di voi mi
        domanda: "Dove vai?" <sup>6 </sup> Invece, perché vi ho detto queste
        cose, la tristezza vi ha riempito il cuore. <sup>7 </sup> Eppure, io vi
        dico la verità: è utile per voi che io me ne vada; perché se non me ne
        vado, non verrà a voi il Consolatore; ma se me ne vado, io ve lo manderò.
        <sup>8 </sup> Quando sarà venuto, convincerà il mondo quanto al peccato,
        alla giustizia e al giudizio. <sup>9 </sup> Quanto al peccato, perché
        non credono in me; <sup>10 </sup> quanto alla giustizia, perché vado al
        Padre [mio] e non mi vedrete più; <sup>11 </sup> quanto al giudizio,
        perché il principe di questo mondo è stato giudicato.<br>
        <sup>12 </sup> Ho ancora molte cose da dirvi, ma non sono per
        ora alla vostra portata; <sup>13 </sup> quando però sarà venuto lui, lo
        Spirito della verità, egli vi guiderà in tutta la verità, perché non
        parlerà di suo, ma dirà tutto quello che avrà udito, e vi annuncerà le
        cose a venire. <sup>14 </sup> Egli mi glorificherà perché prenderà del
        mio e ve lo annuncerà. <sup>15 </sup> Tutte le cose che ha il Padre,
        sono mie; per questo ho detto che prenderà del mio e ve lo annuncerà.
    </p>

    <h3 class="h3">Gesù parla della sua morte, della sua risurrezione e della sua venuta</h3>

    <p class="p">
        <sup>16 </sup> «Tra poco non mi vedrete più; e tra un altro poco mi
        vedrete [perché vado al Padre]».<br>
        <sup>17 </sup> Allora alcuni dei suoi discepoli dissero tra di loro: «Che
        cos'è questo che ci dice: "Tra poco non mi vedrete più" e: "Tra un altro
        poco mi vedrete" e: "Perché vado al Padre"?» <sup>18 </sup> Dicevano
        dunque: «Che cos'è questo "tra poco" {che egli dice}? Noi non sappiamo
        quello che egli voglia dire».<br>
        <sup>19 </sup> Gesù comprese che volevano interrogarlo e disse loro: «Voi
        vi domandate l'un l'altro che cosa significano quelle mie parole: "Tra
        poco non mi vedrete più" e: "Tra un altro poco mi vedrete"? <sup>20 </sup>
        In verità, in verità vi dico che voi piangerete e farete cordoglio, e il
        mondo si rallegrerà. Sarete rattristati, ma la vostra tristezza sarà
        cambiata in gioia. <sup>21 </sup> La donna, quando partorisce, prova
        dolore perché è venuta la sua ora; ma quando ha dato alla luce il bambino,
        non si ricorda più dell'angoscia, per la gioia che sia venuta al mondo una
        creatura umana. <sup>22 </sup> Così anche voi siete ora nel dolore; ma
        io vi vedrò di nuovo e il vostro cuore si rallegrerà, e nessuno vi
        toglierà la vostra gioia. <sup>23 </sup> In quel giorno non mi
        rivolgerete alcuna domanda. In verità, in verità vi dico che qualsiasi
        cosa domanderete al Padre nel mio nome, egli ve la darà. <sup>24 </sup>
        Fino ad ora non avete chiesto nulla nel mio nome; chiedete e riceverete,
        affinché la vostra gioia sia completa.<br>
        <sup>25 </sup> «Vi ho detto queste cose in similitudini; l'ora viene che
        non vi parlerò più in similitudini, ma apertamente vi farò conoscere il
        Padre. <sup>26 </sup> In quel giorno chiederete nel mio nome; e non vi
        dico che io pregherò il Padre per voi, <sup>27 </sup> poiché il Padre
        stesso vi ama, perché mi avete amato e avete creduto che sono proceduto da
        Dio. <sup>28 </sup> Sono proceduto dal Padre e sono venuto nel mondo;
        ora lascio il mondo, e vado al Padre».<br>
        <sup>29 </sup> I suoi discepoli [gli] dissero: «Ecco, adesso tu parli
        apertamente e non usi similitudini. <sup>30 </sup> Ora sappiamo che sai
        ogni cosa e non hai bisogno che nessuno ti interroghi; perciò crediamo che
        sei proceduto da Dio». <sup>31 </sup> Gesù rispose loro: «Adesso
        credete? <sup>32 </sup> L'ora viene, anzi è venuta, che sarete dispersi,
        ciascuno per conto suo, e mi lascerete solo; ma io non sono solo, perché
        il Padre è con me. <sup>33 </sup> Vi ho detto queste cose, affinché
        abbiate pace in me. Nel mondo avete tribolazione; ma fatevi coraggio, io
        ho vinto il mondo».
    </p>

    <h3 class="h3">La preghiera sacerdotale</h3>

    <p class="p">
        <span class="color_of_chapter">17 </span><sup>1 </sup> Gesù disse queste cose; poi, alzati gli occhi al cielo,
        disse: «Padre, l'ora è venuta; glorifica tuo Figlio, affinché il Figlio
        glorifichi te, <sup>2 </sup> poiché gli hai dato autorità su ogni carne,
        perché egli dia vita eterna a tutti quelli che tu gli hai dati. <sup>3 </sup>
        Questa è la vita eterna: che conoscano te, il solo vero Dio, e colui che
        tu hai mandato, Gesù Cristo. <sup>4 </sup> Io ti ho glorificato sulla
        terra, avendo compiuto l'opera che tu mi hai data da fare. <sup>5 </sup>
        Ora, o Padre, glorificami tu presso di te della gloria che avevo presso di
        te prima che il mondo esistesse.<br>
        <sup>6 </sup> Io ho manifestato il tuo nome agli uomini che tu mi hai
        dati dal mondo; erano tuoi e tu me li hai dati; ed essi hanno osservato la
        tua parola. <sup>7 </sup> Ora hanno conosciuto che tutte le cose che mi
        hai date vengono da te; <sup>8 </sup> poiché le parole che tu mi hai
        date le ho date a loro; ed essi le hanno ricevute e hanno veramente
        conosciuto che io sono proceduto da te, e hanno creduto che tu mi hai
        mandato. <sup>9 </sup> Io prego per loro; non prego per il mondo, ma per
        quelli che tu mi hai dati, perché sono tuoi. <sup>10 </sup> E tutte le
        cose mie sono tue, e le cose tue sono mie; e io sono glorificato in loro.
        <sup>11 </sup> Io non sono più nel mondo, ma essi sono nel mondo, e io
        vengo a te. Padre santo, conservali nel tuo nome, quelli che tu mi hai
        dati, affinché siano uno, come noi. <sup>12 </sup> Mentre io ero con
        loro [nel mondo], io li conservavo nel tuo nome; quelli che tu mi hai
        dati, li ho anche custoditi, e nessuno di loro è perito, tranne il figlio
        di perdizione, affinché la Scrittura fosse adempiuta. <sup>13 </sup> Ma
        ora io vengo a te; e dico queste cose nel mondo, affinché abbiano compiuta
        in se stessi la mia gioia. <sup>14 </sup> Io ho dato loro la tua parola;
        e il mondo li ha odiati, perché non sono del mondo, come io non sono del
        mondo. <sup>15 </sup> Non prego che tu li tolga dal mondo, ma che tu li
        preservi dal maligno. <sup>16 </sup> Essi non sono del mondo, come io
        non sono del mondo. <sup>17 </sup> Santificali nella [tua] verità: la
        tua parola è verità. <sup>18 </sup> Come tu hai mandato me nel mondo,
        anch'io ho mandato loro nel mondo. <sup>19 </sup> Per loro io santifico
        me stesso, affinché anch'essi siano santificati nella verità.<br>
        <sup>20 </sup> Non prego soltanto per questi, ma anche per quelli che
        credono in me per mezzo della loro parola: <sup>21 </sup> che siano
        tutti uno; e come tu, o Padre, sei in me e io sono in te, anch'essi siano
        [uno] in noi, affinché il mondo creda che tu mi hai mandato. <sup>22 </sup>
        Io ho dato loro la gloria che tu hai data a me, affinché siano uno, come
        noi siamo uno; <sup>23 </sup> io in loro e tu in me, affinché siano
        perfetti nell'unità e affinché il mondo conosca che tu mi hai mandato, e
        che li hai amati come hai amato me. <sup>24 </sup> Padre, io voglio che
        dove sono io, siano con me anche quelli che tu mi hai dati, affinché
        vedano la mia gloria che tu mi hai data; poiché mi hai amato prima della
        fondazione del mondo. <sup>25 </sup> Padre giusto, il mondo non ti ha
        conosciuto, ma io ti ho conosciuto; e questi hanno conosciuto che tu mi
        hai mandato. <sup>26 </sup> E io ho fatto loro conoscere il tuo nome, e
        lo farò conoscere, affinché l'amore del quale tu mi hai amato sia in loro,
        e io in loro».
    </p>

    <h3 class="h3">Gesù viene tradito e arrestato</h3>

    <p class="p">
        <span class="color_of_chapter">18 </span><sup>1 </sup> Dette queste cose, Gesù uscì con i suoi discepoli e andò
        di là dal torrente Chidron, dove c'era un giardino, nel quale entrò con i
        suoi discepoli.<br>
        <sup>2 </sup> Anche Giuda, colui che lo tradiva, conosceva quel luogo,
        perché Gesù si era spesso riunito là con i suoi discepoli. <sup>3 </sup>
        Giuda dunque, presa la coorte e le guardie mandate dai capi dei sacerdoti
        e dai farisei, andò là con lanterne, torce e armi.<br>
        <sup>4 </sup> Ma Gesù, ben sapendo tutto quello che stava per accadergli,
        uscì e chiese loro: «Chi cercate?» <sup>5 </sup> Gli risposero: «Gesù il
        Nazareno!» Egli disse loro: «Io sono». Giuda, che lo tradiva, era
        anch'egli là con loro. <sup>6 </sup> Appena Gesù ebbe detto loro: «Io
        sono», indietreggiarono e caddero in terra.<br>
        <sup>7 </sup> Egli dunque domandò loro di nuovo: «Chi cercate?» Essi
        dissero: «Gesù il Nazareno». <sup>8 </sup> Gesù rispose: «Vi ho detto
        che sono io; se dunque cercate me, lasciate andare questi». <sup>9 </sup>
        E ciò affinché si adempisse la parola che egli aveva detta: «Di quelli che
        tu mi hai dati, non ne ho perduto nessuno».<br>
        <sup>10 </sup> Allora Simon Pietro, che aveva una spada, la prese e colpì
        il servo del sommo sacerdote, recidendogli l'orecchio destro. Quel servo
        si chiamava Malco. <sup>11 </sup> Ma Gesù disse a Pietro: «Rimetti la
        [tua] spada nel fodero; non berrò forse il calice che il Padre mi ha
        dato?»
    </p>

    <h3 class="h3">Gesù è fatto comparire davanti al sommo sacerdote</h3>

    <p class="p">
        <sup>12 </sup> La coorte, dunque, il tribuno e le guardie dei Giudei
        presero Gesù e lo legarono, <sup>13 </sup> e lo condussero prima da
        Anna, perché era suocero di Caiafa, che era sommo sacerdote di quell'anno.
        <sup>14 </sup> Ora Caiafa era quello che aveva consigliato ai Giudei
        essere cosa utile che un uomo solo morisse per il popolo.
    </p>

    <h3 class="h3">Gesù rinnegato tre volte da Pietro</h3>

    <p class="p">
        <sup>15 </sup> Intanto Simon Pietro e un altro discepolo seguivano Gesù;
        e quel discepolo era noto al sommo sacerdote, ed entrò con Gesù nel
        cortile del sommo sacerdote; <sup>16 </sup> Pietro invece stava fuori,
        alla porta. Allora quell'altro discepolo, che era noto al sommo sacerdote,
        uscì, parlò con la portinaia e fece entrare Pietro. <sup>17 </sup> La
        serva portinaia dunque disse a Pietro: «Non sei anche tu dei discepoli di
        quest'uomo?» Egli rispose: «Non lo sono». <sup>18 </sup> Ora i servi e
        le guardie, siccome faceva freddo, avevano acceso un fuoco e stavano là a
        scaldarsi, e anche Pietro stava con loro a scaldarsi.<br>
        <sup>19 </sup> Il sommo sacerdote dunque interrogò Gesù intorno ai suoi
        discepoli e alla sua dottrina. <sup>20 </sup> Gesù gli rispose: «Io ho
        parlato apertamente al mondo; ho sempre insegnato nelle sinagoghe e nel
        tempio, dove tutti i Giudei si radunano, e non ho detto nulla in segreto.
        <sup>21 </sup> Perché mi interroghi? Domanda a quelli che mi hanno udito,
        quello che ho detto loro; ecco, essi sanno le cose che ho dette». <sup>
            22
        </sup> Ma appena ebbe detto questo, una delle guardie che gli stava vicino
        dette uno schiaffo a Gesù, dicendo: «Così rispondi al sommo sacerdote?» <sup>
            23
        </sup> Gesù gli rispose: «Se ho parlato male, dimostra il male che ho
        detto; ma se ho parlato bene, perché mi percuoti?»<br>
        <sup>24 </sup> Quindi Anna lo mandò legato a Caiafa, sommo sacerdote.<br>
        <sup>25 </sup> Intanto Simon Pietro stava là a scaldarsi, e gli dissero:
        «Non sei anche tu uno dei suoi discepoli?» Egli lo negò e disse: «Non lo
        sono». <sup>26 </sup> Uno dei servi del sommo sacerdote, parente di
        quello a cui Pietro aveva tagliato l'orecchio, disse: «Non ti ho forse
        visto nel giardino con lui?» <sup>27 </sup> E Pietro da capo lo negò, e
        subito il gallo cantò.
    </p>

    <h3 class="h3">Gesù davanti a Pilato</h3>

    <p class="p">
        <sup>28 </sup> Poi, da Caiafa, condussero Gesù nel pretorio. Era mattina,
        ed essi non entrarono nel pretorio per non contaminarsi e poter così
        mangiare la Pasqua. <sup>29 </sup> Pilato dunque andò fuori verso di
        loro e domandò: «Quale accusa portate contro quest'uomo?» <sup>30 </sup>
        Essi gli risposero: «Se costui non fosse un malfattore, non te lo avremmo
        dato nelle mani». <sup>31 </sup> Pilato quindi disse loro: «Prendetelo
        voi e giudicatelo secondo la vostra legge». I Giudei [allora] gli dissero:
        «A noi non è lecito far morire nessuno». <sup>32 </sup> E ciò affinché
        si adempisse la parola che Gesù aveva detta, indicando di quale morte
        doveva morire.<br>
        <sup>33 </sup> Pilato dunque rientrò nel pretorio; chiamò Gesù e gli
        disse: «Sei tu il re dei Giudei?» <sup>34 </sup> Gesù [gli] rispose:
        «Dici questo di tuo, oppure altri te l'hanno detto di me?» <sup>35 </sup>
        Pilato gli rispose: «Sono io forse Giudeo? La tua nazione e i capi dei
        sacerdoti ti hanno consegnato a me; che cosa hai fatto?» <sup>36 </sup>
        Gesù rispose: «Il mio regno non è di questo mondo; se il mio regno fosse
        di questo mondo, i miei servitori combatterebbero perché io non fossi
        consegnato ai Giudei; ma ora il mio regno non è di qui». <sup>37 </sup>
        Allora Pilato gli disse: «Ma dunque, sei tu re?» Gesù rispose: «Tu lo
        dici, sono re; io sono nato per questo e per questo sono venuto nel mondo:
        per testimoniare della verità. Chiunque è dalla verità ascolta la mia
        voce». <sup>38 </sup> Pilato gli disse: «Che cos'è verità?»
    </p>

    <h3 class="h3">Liberazione di Barabba; condanna di Gesù</h3>

    <p class="p">
        E detto questo, uscì di nuovo verso i Giudei e disse loro: «Io non trovo
        colpa in lui. <sup>39 </sup> Ma voi avete l'usanza che io vi liberi uno
        per la Pasqua; volete dunque che vi liberi il re dei Giudei?» <sup>40 </sup>
        Allora [tutti] gridarono di nuovo: «Non costui, ma Barabba!» Ora, Barabba
        era un ladrone.
    </p>

    <h3 class="h3">Gesù coronato di spine</h3>

    <p class="p">
        <span class="color_of_chapter">19 </span><sup>1 </sup> Allora Pilato prese Gesù e lo fece flagellare.<br>
        <sup>2 </sup> I soldati, intrecciata una corona di spine, gliela posero
        sul capo e gli misero addosso un manto di porpora; e si accostavano a lui
        e dicevano: <sup>3 </sup> «Salve, re dei Giudei!» E lo schiaffeggiavano.<br>
        <sup>4 </sup> Pilato uscì di nuovo e disse loro: «Ecco, ve lo
        conduco fuori, affinché sappiate che non trovo in lui nessuna colpa». <sup>
            5
        </sup> Gesù dunque uscì, portando la corona di spine e il manto di
        porpora. Pilato disse loro: «Ecco l'uomo!»<br>
        <sup>6 </sup> Come dunque i capi dei sacerdoti e le guardie lo ebbero
        visto, gridarono: «Crocifiggilo, crocifiggilo!» Pilato disse loro:
        «Prendetelo voi e crocifiggetelo; perché io non trovo in lui alcuna
        colpa». <sup>7 </sup> I Giudei gli risposero: «Noi abbiamo una legge, e
        secondo questa legge egli deve morire, perché si è fatto Figlio di Dio».<br>
        <sup>8 </sup> Quando Pilato udì questa parola, ebbe ancora più paura; <sup>
            9
        </sup> e rientrato nel pretorio, disse a Gesù: «Di dove sei tu?» Ma Gesù
        non gli diede alcuna risposta. <sup>10 </sup> Allora Pilato gli disse:
        «Non mi parli? Non sai che ho il potere di liberarti e il potere di
        crocifiggerti?» <sup>11 </sup> Gesù gli rispose: «Tu non avresti alcuna
        autorità su di me, se ciò non ti fosse stato dato dall'alto; perciò chi mi
        ha dato nelle tue mani ha maggior colpa».<br>
        <sup>12 </sup> Da quel momento Pilato cercava di liberarlo; ma i Giudei
        gridavano, dicendo: «Se liberi costui non sei amico di Cesare. Chiunque si
        fa re, si oppone a Cesare». <sup>13 </sup> Pilato dunque, udite queste
        parole, condusse fuori Gesù e si mise a sedere in tribunale nel luogo
        detto Lastrico, e in ebraico Gabbatà. <sup>14 </sup> Era la preparazione
        della Pasqua, ed era l'ora sesta. Egli disse ai Giudei: «Ecco il vostro
        re!» <sup>15 </sup> Allora essi gridarono: «Toglilo, toglilo di mezzo,
        crocifiggilo!» Pilato disse loro: «Crocifiggerò il vostro re?» I capi dei
        sacerdoti risposero: «Noi non abbiamo altro re che Cesare». <sup>16 </sup>
        Allora lo consegnò loro perché fosse crocifisso.
    </p>

    <h3 class="h3">La crocifissione di Gesù</h3>

    <p class="p">
        <sup>17 </sup> Presero dunque Gesù [e lo portarono via]; e, portando egli
        stesso la croce, si avviò verso il luogo detto del Teschio, che in ebraico
        si chiama Golgota, <sup>18 </sup> dove lo crocifissero assieme ad altri
        due, uno di qua, l'altro di là, e Gesù nel mezzo.<br>
        <sup>19 </sup> Pilato fece pure un'iscrizione e la pose sulla croce.
        V'era scritto: «Gesù il Nazareno, il re dei Giudei». <sup>20 </sup>
        Molti Giudei lessero questa iscrizione, perché il luogo dove Gesù fu
        crocifisso era vicino alla città; e l'iscrizione era in ebraico, in latino
        e in greco. <sup>21 </sup> Perciò i capi dei sacerdoti dei Giudei
        dicevano a Pilato: «Non scrivere: "Il re dei Giudei"; ma che egli ha
        detto: "Io sono il re dei Giudei"». <sup>22 </sup> Pilato rispose:
        «Quello che ho scritto, ho scritto».<br>
        <sup>23 </sup> I soldati dunque, quando ebbero crocifisso Gesù, presero
        le sue vesti e ne fecero quattro parti, una parte per ciascun soldato, e
        anche la tunica. La tunica era senza cuciture, tessuta per intero
        dall'alto in basso. <sup>24 </sup> Dissero dunque tra di loro: «Non
        stracciamola, ma tiriamo a sorte a chi tocchi»; affinché si adempisse la
        Scrittura {che dice}:<br>
        «Hanno spartito fra loro le mie vesti e hanno tirato a sorte la mia
        tunica». Questo fecero dunque i soldati.<br>
        <sup>25 </sup> Presso la croce di Gesù stavano sua madre e la sorella di
        sua madre, Maria di Cleopa e Maria Maddalena. <sup>26 </sup> Gesù
        dunque, vedendo sua madre e presso di lei il discepolo che egli amava,
        disse a sua madre: «Donna, ecco tuo figlio!» <sup>27 </sup> Poi disse al
        discepolo: «Ecco tua madre!» E da quel momento, il discepolo la prese in
        casa sua.<br>
        <sup>28 </sup> Dopo questo, Gesù, sapendo che ogni cosa era già compiuta,
        affinché si adempisse la Scrittura, disse: «Ho sete». <sup>29 </sup>
        C'era lì un vaso pieno d'aceto; posta dunque una spugna imbevuta d'aceto
        in cima a un ramo d'issopo, l'accostarono alla sua bocca. <sup>30 </sup>
        Quando Gesù ebbe preso l'aceto, disse: «È compiuto!» E chinato il capo
        rese lo spirito.<br>
        <sup>31 </sup> Allora i Giudei, perché i corpi non rimanessero sulla
        croce durante il sabato (poiché era la Preparazione e quel sabato era un
        gran giorno), chiesero a Pilato che fossero loro spezzate le gambe e
        fossero portati via. <sup>32 </sup> I soldati dunque vennero e
        spezzarono le gambe al primo, e poi anche all'altro che era crocifisso con
        lui; <sup>33 </sup> ma giunti a Gesù, lo videro già morto e non gli
        spezzarono le gambe, <sup>34 </sup> ma uno dei soldati gli forò il
        costato con una lancia, e subito ne uscì sangue e acqua. <sup>35 </sup>
        Colui che lo ha visto, ne ha reso testimonianza, e la sua testimonianza è
        vera; ed egli sa che dice il vero, affinché anche voi crediate. <sup>36 </sup>
        Poiché questo è avvenuto affinché si adempisse la Scrittura:<br>
        «Nessun osso di lui sarà spezzato».<br>
        <sup>37 </sup> E un'altra Scrittura dice:<br>
        «Volgeranno lo sguardo a colui che hanno trafitto».
    </p>

    <h3 class="h3">Il seppellimento di Gesù</h3>

    <p class="p">
        <sup>38 </sup> Dopo queste cose, Giuseppe d'Arimatea, che era discepolo
        di Gesù, ma in segreto per timore dei Giudei, chiese a Pilato di poter
        prendere il corpo di Gesù, e Pilato glielo permise. Egli dunque venne e
        prese il corpo di Gesù. <sup>39 </sup> Nicodemo, quello che in
        precedenza era andato da Gesù di notte, venne anch'egli, portando una
        mistura di mirra e d'aloe di circa cento libbre. <sup>40 </sup> Essi
        dunque presero il corpo di Gesù e lo avvolsero in fasce con gli aromi,
        secondo il modo di seppellire in uso presso i Giudei. <sup>41 </sup> Nel
        luogo dove egli era stato crocifisso c'era un giardino, e in quel giardino
        un sepolcro nuovo, dove nessuno era ancora stato deposto. <sup>42 </sup>
        Là dunque deposero Gesù, a motivo della Preparazione dei Giudei, perché il
        sepolcro era vicino.
    </p>

    <h3 class="h3">La risurrezione di Gesù</h3>

    <p class="p">
        <span class="color_of_chapter">20 </span><sup>1 </sup> Il primo giorno della settimana, la mattina presto, mentre
        era ancora buio, Maria Maddalena andò al sepolcro e vide la pietra tolta
        dal sepolcro. <sup>2 </sup> Allora corse verso Simon Pietro e l'altro
        discepolo che Gesù amava, e disse loro: «Hanno tolto il Signore dal
        sepolcro e non sappiamo dove l'abbiano messo».<br>
        <sup>3 </sup> Pietro e l'altro discepolo uscirono dunque e si
        avviarono al sepolcro. <sup>4 </sup> I due correvano assieme, ma l'altro
        discepolo corse più veloce di Pietro e giunse primo al sepolcro; <sup>5 </sup>
        e, chinatosi, vide le fasce per terra, ma non entrò. <sup>6 </sup>
        Giunse intanto anche Simon Pietro, che lo seguiva, ed entrò nel sepolcro,
        e vide le fasce per terra <sup>7 </sup> e il sudario, che era stato sul
        capo di Gesù, non per terra con le fasce, ma piegato in un luogo a parte.
        <sup>8 </sup> Allora entrò anche l'altro discepolo che era giunto per
        primo al sepolcro, e vide, e credette. <sup>9 </sup> Perché non avevano
        ancora capito la Scrittura, secondo la quale egli doveva risuscitare dai
        morti. <sup>10 </sup> I discepoli dunque se ne tornarono a casa.
    </p>

    <h3 class="h3">Gesù appare a Maria Maddalena</h3>

    <p class="p">
        <sup>11 </sup> Maria, invece, se ne stava fuori vicino al sepolcro a
        piangere. Mentre piangeva, si chinò a guardare dentro il sepolcro, <sup>
            12
        </sup> ed ecco, vide due angeli, vestiti di bianco, seduti uno al capo e
        l'altro ai piedi, lì dov'era stato il corpo di Gesù. <sup>13 </sup> Ed
        essi le dissero: «Donna, perché piangi?» Ella rispose loro: «Perché hanno
        tolto il mio Signore e non so dove l'abbiano deposto». <sup>14 </sup>
        Detto questo, si voltò indietro e vide Gesù in piedi; ma non sapeva che
        fosse Gesù. <sup>15 </sup> Gesù le disse: «Donna, perché piangi? Chi
        cerchi?» Ella, pensando che fosse il giardiniere, gli disse: «Signore, se
        tu l'hai portato via, dimmi dove l'hai deposto, e io lo prenderò». <sup>
            16
        </sup> Gesù le disse: «Maria!» Ella, voltatasi, gli disse in ebraico:
        «Rabbunì!», che vuol dire: «Maestro!» <sup>17 </sup> Gesù le disse: «Non
        trattenermi, perché non sono ancora salito al Padre [mio]; ma va' dai miei
        fratelli e di' loro: "Io salgo al Padre mio e Padre vostro, al Dio mio e
        Dio vostro"». <sup>18 </sup> Maria Maddalena andò ad annunciare ai
        discepoli che aveva visto il Signore e che egli le aveva detto queste
        cose.
    </p>

    <h3 class="h3">Gesù appare ai discepoli; Tommaso non è con loro</h3>

    <p class="p">
        <sup>19 </sup> La sera di quello stesso giorno, che era il primo della
        settimana, mentre le porte del luogo in cui si trovavano i discepoli erano
        chiuse per timore dei Giudei, Gesù venne e si presentò in mezzo a loro, e
        disse: «Pace a voi!» <sup>20 </sup> E detto questo mostrò [loro] le mani
        e il costato. I discepoli dunque, veduto il Signore, si rallegrarono. <sup>
            21
        </sup> Allora {Gesù} disse loro di nuovo: «Pace a voi! Come il Padre mi
        ha mandato, anch'io mando voi». <sup>22 </sup> Detto questo, soffiò su
        di loro e disse: «Ricevete lo Spirito Santo. <sup>23 </sup> A chi
        perdonerete i peccati, saranno perdonati; a chi li riterrete, saranno
        ritenuti».
    </p>

    <h3 class="h3">Gesù appare ai discepoli, tra i quali è Tommaso</h3>

    <p class="p">
        <sup>24 </sup> Ora Tommaso, detto Didimo, uno dei dodici, non era con
        loro quando venne Gesù. <sup>25 </sup> Gli altri discepoli dunque gli
        dissero: «Abbiamo visto il Signore!» Ma egli disse loro: «Se non vedo
        nelle sue mani il segno dei chiodi e se non metto il mio dito nel segno
        dei chiodi, e se non metto la mia mano nel suo costato, io non crederò».<br>
        <sup>26 </sup> Otto giorni dopo i suoi discepoli erano di nuovo in casa,
        e Tommaso era con loro. Gesù venne a porte chiuse, e si presentò in mezzo
        a loro e disse: «Pace a voi!» <sup>27 </sup> Poi disse a Tommaso: «Porgi
        qua il dito e guarda le mie mani; porgi la mano e mettila nel mio costato;
        e non essere incredulo, ma credente». <sup>28 </sup> Tommaso gli
        rispose: «Signore mio e Dio mio!» <sup>29 </sup> Gesù gli disse: «Perché
        mi hai visto, tu hai creduto; beati quelli che non hanno visto e hanno
        creduto!»
    </p>

    <h3 class="h3">Lo scopo del Vangelo secondo Giovanni</h3>

    <p class="p">
        <sup>30 </sup> Ora Gesù fece in presenza dei {suoi} discepoli molti altri
        segni, che non sono scritti in questo libro; <sup>31 </sup> ma questi
        sono stati scritti affinché crediate che Gesù è il Cristo, il Figlio di
        Dio, e affinché, credendo, abbiate vita nel suo nome.
    </p>

    <h3 class="h3">Gesù appare in riva al mare di Galilea</h3>

    <p class="p">
        <span class="color_of_chapter">21 </span><sup>1 </sup> Dopo queste cose, Gesù si manifestò di nuovo ai discepoli
        presso il mare di Tiberiade; e si manifestò in questa maniera.<br>
        <sup>2 </sup> Simon Pietro, Tommaso detto Didimo, Natanaele di Cana di
        Galilea, i figli di Zebedeo e due altri dei suoi discepoli erano insieme.
        <sup>3 </sup> Simon Pietro disse loro: «Vado a pescare». Essi gli
        dissero: «Veniamo anche noi con te». Uscirono e salirono [subito] sulla
        barca; e quella notte non presero nulla. <sup>4 </sup> Quando già era
        mattina, Gesù si presentò sulla riva; i discepoli però non sapevano che
        fosse Gesù. <sup>5 </sup> Allora Gesù disse loro: «Figlioli, avete del
        pesce?» Gli risposero: «No». <sup>6 </sup> Ed egli disse loro: «Gettate
        la rete dal lato destro della barca e ne troverete». Essi dunque la
        gettarono, e non potevano più tirarla su per il gran numero di pesci. <sup>
            7
        </sup> Allora il discepolo che Gesù amava disse a Pietro: «È il Signore!»
        Simon Pietro, udito che era il Signore, si cinse la veste, perché era
        nudo, e si gettò in mare. <sup>8 </sup> Ma gli altri discepoli vennero
        con la barca, perché non erano molto distanti da terra (circa duecento
        cubiti), trascinando la rete con i pesci.<br>
        <sup>9 </sup> Appena scesero a terra, videro là della brace e del pesce
        messovi su, e del pane. <sup>10 </sup> Gesù disse loro: «Portate qua dei
        pesci che avete preso ora». <sup>11 </sup> Simon Pietro allora salì
        sulla barca e tirò a terra la rete piena di centocinquantatré grossi
        pesci; e, benché ce ne fossero tanti, la rete non si strappò. <sup>12 </sup>
        Gesù disse loro: «Venite a fare colazione». E nessuno dei discepoli osava
        chiedergli: «Chi sei?» Sapendo che era il Signore. <sup>13 </sup> Gesù
        [allora] venne, prese il pane e lo diede loro; e così anche il pesce.<br>
        <sup>14 </sup> Questa era già la terza volta che Gesù si manifestava ai
        [suoi] discepoli, dopo essere risuscitato dai morti.
    </p>

    <h3 class="h3">Gesù e Pietro</h3>

    <p class="p">
        <sup>15 </sup> Quando ebbero fatto colazione, Gesù disse a Simon Pietro:
        «Simone di Giovanni, mi ami più di questi?» Egli rispose: «Sì, Signore, tu
        sai che ti voglio bene». Gesù gli disse: «Pasci i miei agnelli». <sup>
            16
        </sup> Gli disse di nuovo, una seconda volta: «Simone di Giovanni, mi
        ami?» Egli rispose: «Sì, Signore; tu sai che ti voglio bene». Gesù gli
        disse: «Pastura le mie pecore». <sup>17 </sup> Gli disse la terza volta:
        «Simone di Giovanni, mi vuoi bene?» Pietro fu rattristato che egli avesse
        detto la terza volta: «Mi vuoi bene?» E gli rispose: «Signore, tu sai ogni
        cosa; tu conosci che ti voglio bene». Gesù gli disse: «Pasci le mie
        pecore. <sup>18 </sup> In verità, in verità ti dico che quando eri più
        giovane ti cingevi da solo e andavi dove volevi; ma quando sarai vecchio,
        stenderai le tue mani e un altro ti cingerà e ti condurrà dove non
        vorresti». <sup>19 </sup> Disse questo per indicare con quale morte
        avrebbe glorificato Dio. Detto questo, gli disse: «Seguimi».
    </p>

    <h3 class="h3">Il discepolo che Gesù amava</h3>

    <p class="p">
        <sup>20 </sup> Pietro, voltatosi, vide venirgli dietro il discepolo che
        Gesù amava; quello stesso che durante la cena stava inclinato sul petto di
        Gesù e aveva detto: «Signore, chi è che ti tradisce?» <sup>21 </sup>
        Pietro dunque, vedutolo, disse a Gesù: «Signore, e lui?» <sup>22 </sup>
        Gesù gli rispose: «Se voglio che rimanga finché io venga, che t'importa?
        Tu, seguimi». <sup>23 </sup> Per questo motivo si sparse tra i fratelli
        la voce che quel discepolo non sarebbe morto; Gesù però non gli aveva
        detto che non sarebbe morto, ma: «Se voglio che rimanga finché io venga,
        che t'importa?»<br>
        <sup>24 </sup> Questo è il discepolo che rende testimonianza di queste
        cose e che ha scritto queste cose; e noi sappiamo che la sua testimonianza
        è vera.<br>
        <sup>25 </sup> Ora vi sono ancora molte altre cose che Gesù ha fatte; se
        si scrivessero a una a una, penso che il mondo stesso non potrebbe
        contenere i libri che se ne scriverebbero. [Amen.]
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_43_Giovanni" title="link per NR06_43_Giovanni" target="_blank">... link ad appunti e approfondimenti ...</a> </div>

</footer>

</html>
