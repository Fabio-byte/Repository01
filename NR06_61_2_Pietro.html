<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_61_2_Pietro</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Seconda lettera di Pietro</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_61_2_Pietro" title="link per NR06_61_2_Pietro" target="_blank">... link ad appunti e approfondimenti ...</a> </div>

    <p class="presentation">
        Seconda lettera di Pietro<br>
        La Seconda lettera di Pietro, scritta dall'apostolo mentre attendeva la
        morte (avvenuta nel 64-65 o nel 66-67 d.C.), non è rivolta a dei
        destinatari precisi. Essa mette in guardia contro i "falsi dottori" che
        diffondevano dottrine fuorvianti e invita a restare saldi nella Parola di
        Dio trasmessa dagli apostoli.
    </p>

    <h3 class="h3">Indirizzo e saluti</h3>

    <p class="p">
        <span class="color_of_chapter">1 </span><sup>1 </sup> Simon Pietro, servo e apostolo di Gesù Cristo, a coloro
        che hanno ottenuto una fede preziosa quanto la nostra nella giustizia del
        nostro Dio e Salvatore Gesù Cristo: <sup>2 </sup> grazia e pace vi siano
        moltiplicate nella conoscenza di Dio e di Gesù, il nostro Signore.
    </p>

    <h3 class="h3">Virtù cristiane</h3>

    <p class="p">
        <sup>3 </sup> La sua potenza divina ci ha donato tutto ciò che riguarda
        la vita e la pietà mediante la conoscenza di colui che ci ha chiamati con
        la propria gloria e virtù. <sup>4 </sup> Attraverso queste ci sono state
        elargite le sue preziose e grandissime promesse perché per mezzo di esse
        voi diventaste partecipi della natura divina, dopo essere sfuggiti alla
        corruzione che è nel mondo a causa della concupiscenza. <sup>5 </sup>
        Voi, per questa stessa ragione, mettendoci da parte vostra ogni impegno,
        aggiungete alla vostra fede la virtù, alla virtù la conoscenza, <sup>6 </sup>
        alla conoscenza l'autocontrollo, all'autocontrollo la pazienza, alla
        pazienza la pietà, <sup>7 </sup> alla pietà l'affetto fraterno e
        all'affetto fraterno l'amore. <sup>8 </sup> Perché se queste cose si
        trovano e abbondano in voi, non vi renderanno né pigri, né sterili nella
        conoscenza del nostro Signore Gesù Cristo. <sup>9 </sup> Ma colui che
        non ha queste cose è cieco oppure miope, avendo dimenticato di essere
        stato purificato dei suoi vecchi peccati. <sup>10 </sup> Perciò,
        fratelli, impegnatevi sempre di più a rendere sicura la vostra vocazione
        ed elezione, perché, così facendo, non inciamperete mai. <sup>11 </sup>
        In questo modo infatti vi sarà ampiamente concesso l'ingresso nel regno
        eterno del nostro Signore e Salvatore Gesù Cristo.
    </p>

    <h3 class="h3">Importanza della parola profetica</h3>

    <p class="p">
        <sup>12 </sup> Perciò avrò cura di ricordarvi continuamente queste cose,
        benché le conosciate e siate saldi nella verità che è presso di voi. <sup>
            13
        </sup> E ritengo che sia giusto, finché sono in questa tenda, di tenervi
        desti ricordandovele. <sup>14 </sup> So che presto dovrò lasciare questa
        mia tenda, come il Signore nostro Gesù Cristo mi ha fatto sapere. <sup>
            15
        </sup> Ma mi impegnerò affinché dopo la mia partenza abbiate sempre modo
        di ricordarvi di queste cose.<br>
        <sup>16 </sup> Infatti vi abbiamo fatto conoscere la potenza e la venuta
        del nostro Signore Gesù Cristo, non perché siamo andati dietro a favole
        abilmente inventate, ma perché siamo stati testimoni oculari della sua
        maestà. <sup>17 </sup> Egli, infatti, ricevette da Dio Padre onore e
        gloria quando la voce giunta a lui dalla magnifica gloria gli disse:
        «Questi è il mio diletto Figlio, nel quale mi sono compiaciuto». <sup>
            18
        </sup> E noi l'abbiamo udita questa voce che veniva dal cielo, quando
        eravamo con lui sul monte santo. <sup>19 </sup> Abbiamo inoltre la
        parola profetica più salda: farete bene a prestarle attenzione, come a una
        lampada splendente in luogo oscuro, fino a quando spunti il giorno e la
        stella mattutina sorga nei vostri cuori. <sup>20 </sup> Sappiate prima
        di tutto questo: che nessuna profezia della Scrittura proviene da
        un'interpretazione personale; <sup>21 </sup> infatti nessuna profezia
        venne mai dalla volontà dell'uomo, ma degli uomini hanno parlato da parte
        di Dio, perché sospinti dallo Spirito Santo.
    </p>

    <h3 class="h3">Avvertimento contro i falsi dottori</h3>

    <p class="p">
        <span class="color_of_chapter">2 </span><sup>1 </sup> Però ci furono anche falsi profeti tra il popolo, come ci
        saranno anche tra di voi falsi dottori che introdurranno occultamente
        eresie di perdizione, e, rinnegando il Signore che li ha riscattati, si
        attireranno addosso una rovina immediata. <sup>2 </sup> Molti li
        seguiranno nella loro dissolutezza; e a causa loro la via della verità
        sarà diffamata. <sup>3 </sup> Nella loro cupidigia vi sfrutteranno con
        parole false; ma la loro condanna già da tempo è all'opera e la loro
        rovina non si farà aspettare.<br>
        <sup>4 </sup> Se Dio infatti non risparmiò gli angeli che
        avevano peccato, ma li inabissò, confinandoli in antri tenebrosi per
        esservi custoditi per il giudizio; <sup>5 </sup> se non risparmiò il
        mondo antico ma salvò, con altre sette persone, Noè, predicatore di
        giustizia, quando mandò il diluvio su un mondo di empi; <sup>6 </sup> se
        condannò {alla distruzione} le città di Sodoma e Gomorra, riducendole in
        cenere, perché servissero da esempio a quelli che in futuro sarebbero
        vissuti empiamente; <sup>7 </sup> e se salvò il giusto Lot che era
        rattristato dalla condotta dissoluta di quegli uomini scellerati <sup>8 </sup>
        (quel giusto, infatti, per quanto vedeva e udiva, quando abitava tra di
        loro, si tormentava ogni giorno nella sua anima giusta a motivo delle loro
        opere inique), <sup>9 </sup> ciò vuol dire che il Signore sa liberare i
        pii dalla prova e riservare gli ingiusti per la punizione nel giorno del
        giudizio; <sup>10 </sup> e soprattutto quelli che vanno dietro alla
        carne nei suoi desideri impuri e disprezzano l'autorità.<br>
        Audaci, arroganti, non hanno orrore di dir male delle dignità; <sup>11 </sup>
        mentre gli angeli, benché superiori a loro per forza e potenza, non
        portano contro quelle, davanti al Signore, alcun giudizio ingiurioso. <sup>
            12
        </sup> Ma costoro, come bestie prive di ragione, destinate per natura a
        essere catturate e distrutte, dicono male di ciò che ignorano, e periranno
        nella propria corruzione, <sup>13 </sup> ricevendo il castigo come
        salario della loro iniquità. Essi trovano il loro piacere nel
        gozzovigliare in pieno giorno; sono macchie e vergogne; godono dei loro
        inganni mentre partecipano ai vostri banchetti. <sup>14 </sup> Hanno
        occhi pieni di adulterio e non possono smettere di peccare; adescano le
        anime instabili; hanno il cuore esercitato alla cupidigia; sono figli di
        maledizione! <sup>15 </sup> Lasciata la strada diritta, si sono smarriti
        seguendo la via di Balaam, figlio di Beor, che amò un salario di iniquità,
        <sup>16 </sup> ma fu ripreso per la sua prevaricazione: un'asina muta,
        parlando con voce umana, represse la follia del profeta.<br>
        <sup>17 </sup> Costoro sono fonti senz'acqua e nuvole sospinte dal vento;
        a loro è riservata la caligine delle tenebre [in eterno]. <sup>18 </sup>
        Con discorsi pomposi e vuoti adescano, mediante i desideri della carne e
        le dissolutezze, quelli che si sono appena allontanati da coloro che
        vivono nell'errore; <sup>19 </sup> promettono loro la libertà, mentre
        essi stessi sono schiavi della corruzione, perché uno è schiavo di ciò che
        lo ha vinto.<br>
        <sup>20 </sup> Se infatti, dopo aver fuggito le corruzioni del mondo
        mediante la conoscenza del Signore e Salvatore Gesù Cristo, si lasciano di
        nuovo avviluppare in quelle e vincere, la loro condizione ultima diventa
        peggiore della prima. <sup>21 </sup> Perché sarebbe stato meglio per
        loro non aver conosciuto la via della giustizia, che, dopo averla
        conosciuta, voltare le spalle al santo comandamento che era stato dato
        loro. <sup>22 </sup> È avvenuto di loro quel che dice con verità il
        proverbio: «Il cane è tornato al suo vomito», e: «La scrofa lavata è
        tornata a rotolarsi nel fango».
    </p>

    <h3 class="h3">La venuta del Signore</h3>

    <p class="p">
        <span class="color_of_chapter">3 </span><sup>1 </sup> Carissimi, questa è già la seconda lettera che vi scrivo;
        e in entrambe io tengo desta la vostra mente sincera facendo appello alla
        vostra memoria, <sup>2 </sup> perché vi ricordiate le parole già dette
        dai santi profeti, e il comandamento del Signore e Salvatore trasmessovi
        dai vostri apostoli. <sup>3 </sup> Sappiate questo, prima di tutto: che
        negli ultimi giorni verranno schernitori beffardi, i quali si
        comporteranno secondo i propri desideri peccaminosi <sup>4 </sup> e
        diranno: «Dov'è la promessa della sua venuta? Perché dal giorno in cui i
        padri si sono addormentati, tutte le cose continuano come dal principio
        della creazione».<br>
        <sup>5 </sup> Ma costoro dimenticano volontariamente che nel passato, per
        effetto della parola di Dio, esistettero dei cieli e una terra tratta
        dall'acqua e sussistente in mezzo all'acqua; <sup>6 </sup> e che, per
        queste stesse cause, il mondo di allora, sommerso dall'acqua, perì; <sup>
            7
        </sup> mentre i cieli e la terra attuali sono conservati dalla medesima
        parola, riservati al fuoco per il giorno del giudizio e della perdizione
        degli empi.<br>
        <sup>8 </sup> Ma voi, carissimi, non dimenticate quest'unica cosa: per il
        Signore un giorno è come mille anni, e mille anni sono come un giorno. <sup>
            9
        </sup> Il Signore non ritarda l'adempimento della sua promessa, come
        pretendono alcuni; ma è paziente verso di voi, non volendo che qualcuno
        perisca, ma che tutti giungano al ravvedimento. <sup>10 </sup> Il giorno
        del Signore verrà come un ladro [nella notte]: in quel giorno i cieli
        passeranno stridendo, gli elementi infiammati si dissolveranno, la terra e
        le opere che sono in essa saranno bruciate.<br>
        <sup>11 </sup> Poiché dunque tutte queste cose devono dissolversi, quali
        non dovete essere voi, per santità di condotta e per pietà, <sup>12 </sup>
        mentre attendete e affrettate la venuta del giorno di Dio, in cui i cieli
        infuocati si dissolveranno e gli elementi infiammati si scioglieranno! <sup>
            13
        </sup> Ma, secondo la sua promessa, noi aspettiamo nuovi cieli e nuova
        terra, nei quali abiti la giustizia.<br>
        <sup>14 </sup> Perciò, carissimi, aspettando queste cose, fate in modo di
        essere trovati da lui immacolati e irreprensibili nella pace; <sup>15 </sup>
        e considerate che la pazienza del nostro Signore è per la vostra salvezza,
        come anche il nostro caro fratello Paolo vi ha scritto, secondo la
        sapienza che gli è stata data; <sup>16 </sup> e questo egli fa in tutte
        le sue lettere, in cui tratta di questi argomenti. In esse ci sono alcune
        cose difficili a capirsi, che gli uomini ignoranti e instabili travisano a
        loro perdizione come anche le altre Scritture.<br>
        <sup>17 </sup> Voi dunque, carissimi, sapendo già queste
        cose, state in guardia per non essere trascinati dall'errore degli
        scellerati e scadere così dalla vostra fermezza; <sup>18 </sup> ma
        crescete nella grazia e nella conoscenza del nostro Signore e Salvatore
        Gesù Cristo. A lui sia la gloria, ora e in eterno. {Amen.}
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_61_2_Pietro" title="link per NR06_61_2_Pietro" target="_blank">... link ad appunti e approfondimenti ...</a> </div>

</footer>

</html>
