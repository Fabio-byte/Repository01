<!DOCTYPE html>
<html>
<head>
    <meta http-equiv="content-type"
          content="text/html; charset=UTF-8">
    <title>NR06_34_Naum</title>

    <link rel="shortcut icon"
          href="Bibbia.jpg">
    <link rel="stylesheet"
          href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Naum</h2>
    </header>

    <div style="text-align: center; margin-top: 5%; margin-bottom: 6%">
        <a href="NR06_34_Naum"
           title="link per NR06_34_Naum"
           target="_blank">... link ad appunti e approfondimenti ...</a>
    </div>

    <p class="presentation">
        Naum<br>
        Il libro di Naum si colloca subito dopo la caduta di No-Amon (o Tebe, 663
        a.C.) e annuncia quella di Ninive (avvenuta nel 612 a.C.). Esso ha come
        sfondo il regno di Giuda, che deve fronteggiare la minaccia dell'impero
        assiro, probabilmente durante il regno di Manasse.
    </p>

    <h3 class="h3">Carattere e potenza di Dio</h3>

    <p class="p">
        <span class="color_of_chapter">1 </span><sup>1 </sup> Oracolo su Ninive; libro della visione di Naum l'Elcosita.<br>
        <sup>2 </sup> Il SIGNORE è un Dio geloso e vendicatore; il SIGNORE è
        vendicatore e pieno di furore. Il SIGNORE si vendica dei suoi avversari e
        serba rancore verso i suoi nemici.<br>
        <sup>3 </sup> Il SIGNORE è lento all'ira ed è molto potente, ma non
        lascia il colpevole impunito. Il SIGNORE cammina nell'uragano e nella
        tempesta, e le nuvole sono la polvere dei suoi piedi.<br>
        <sup>4 </sup> Egli sgrida il mare e lo prosciuga, dissecca tutti i fiumi.
        Basan langue, langue il Carmelo e appassisce il fiore del Libano.<br>
        <sup>5 </sup> I monti tremano davanti a lui, si sciolgono i colli; alla
        sua presenza si solleva la terra e il mondo con tutti i suoi abitanti.<br>
        <sup>6 </sup> Chi può resistere davanti alla sua indignazione? Chi può
        sopportare l'ardore della sua ira? Il suo furore si spande come fuoco e le
        rocce si schiantano davanti a lui.<br>
        <sup>7 </sup> Il SIGNORE è buono; è un rifugio nel giorno dell'angoscia e
        conosce quelli che confidano in lui.<br>
        <sup>8 </sup> Ma con una irrompente inondazione egli distruggerà
        completamente chi lo attacca e inseguirà i suoi nemici fin nelle tenebre.
    </p>

    <h3 class="h3">Annuncio della distruzione di Ninive</h3>

    <p class="p">
        <sup>9 </sup> Che cosa premeditate voi contro il SIGNORE? Egli farà una
        distruzione totale; la sventura non si abbatterà due volte.<br>
        <sup>10 </sup> Poiché, anche se fossero intrecciati come rovi
        e fradici di bevande, saranno interamente consumati come stoppia secca.<br>
        <sup>11 </sup> Da te è uscito colui che ha tramato il male contro il
        SIGNORE, che ha premeditato scelleratezze.<br>
        <sup>12 </sup> Così dice il SIGNORE: «Anche se forti e numerosi, saranno
        falciati e scompariranno; e se io ti ho afflitta, non ti affliggerò più.<br>
        <sup>13 </sup> Ora spezzerò il suo giogo di dosso a te e romperò le tue
        catene».<br>
        <sup>14 </sup> Quanto a te, il SIGNORE ha dato quest'ordine: «Che non ci
        sia più discendenza con il tuo nome. Io eliminerò dalla casa delle tue
        divinità le immagini scolpite e le immagini fuse; io ti preparerò la
        tomba, perché sei diventato spregevole».<br>
        <sup>15 </sup> Ecco, sui monti, i piedi di un messaggero che porta buone
        notizie, che annuncia la pace! Celebra le tue feste, o Giuda, adempi i
        tuoi voti, perché il malvagio non passerà più in mezzo a te; egli è
        completamente distrutto.<br>

        <span class="color_of_chapter">2 </span><sup>1 </sup> Un distruttore marcia contro di te; custodisci bene la
        fortezza, sorveglia le strade, rafforza le tue reni, raccogli tutte le tue
        forze!<br>
        <sup>2 </sup> Poiché il SIGNORE ristabilisce la gloria di Giacobbe e la
        gloria d'Israele; perché i saccheggiatori li hanno saccheggiati e hanno
        distrutto i loro tralci.<br>
        <sup>3 </sup> Lo scudo dei suoi prodi è tinto di rosso, i suoi guerrieri
        vestono di porpora; nel giorno in cui egli si prepara, l'acciaio dei carri
        scintilla e si brandiscono le lance di cipresso.<br>
        <sup>4 </sup> I carri si lanciano furiosamente per le strade, si
        precipitano per le piazze; il loro aspetto è come di fiaccole, guizzano
        come fulmini.<br>
        <sup>5 </sup> Il re di Ninive si ricorda dei suoi prodi ufficiali; essi
        inciampano nella loro marcia, si precipitano verso le mura e la difesa è
        preparata.<br>
        <sup>6 </sup> Le porte dei fiumi si aprono e il palazzo crolla.<br>
        <sup>7 </sup> È fatto! Ninive è spogliata e portata via; le sue ancelle
        gemono come colombe e si battono il petto.<br>
        <sup>8 </sup> Ninive era come un serbatoio pieno d'acqua, e ora l'acqua
        fugge! Fermatevi! fermatevi! Ma nessuno si volta.<br>
        <sup>9 </sup> Saccheggiate l'argento, saccheggiate l'oro! Ci sono tesori
        senza fine, montagne d'oggetti preziosi di ogni specie.<br>
        <sup>10 </sup> Essa è vuotata, spogliata, devastata; i cuori vengono
        meno, le ginocchia tremano, tutti i fianchi sono dolenti, tutti i volti
        impallidiscono.<br>
        <sup>11 </sup> Dov'è questo covo di leoni, questo luogo dove facevano il
        pasto i leoncelli, dove il leone, la leonessa e i leoncelli passeggiavano,
        senza che nessuno li spaventasse?<br>
        <sup>12 </sup> Là il leone sbranava per i suoi piccoli, strangolava per
        le sue leonesse e riempiva i suoi covi di preda, le sue tane di rapina.<br>
        <sup>13 </sup> «Eccomi a te», dice il SIGNORE degli eserciti; «io brucerò
        i tuoi carri che andranno in fumo, la spada divorerà i tuoi leoncelli; io
        strapperò dal paese la tua preda e non si udrà più la voce dei tuoi
        messaggeri».
    </p>

    <h3 class="h3">Causa della distruzione di Ninive</h3>

    <p class="p">
        <span class="color_of_chapter">3 </span><sup>1 </sup> Guai alla città sanguinaria, piena di menzogna e di
        violenza, che non cessa di depredare!<br>
        <sup>2 </sup> Si ode rumore di fruste, frastuono di ruote, galoppo di
        cavalli, sobbalzare di carri.<br>
        <sup>3 </sup> I cavalieri danno la carica, fiammeggiano le spade,
        sfolgorano le lance, abbondano i feriti, si ammucchiano i cadaveri, sono
        infiniti i morti, si inciampa nei cadaveri.<br>
        <sup>4 </sup> Questo a causa delle tante fornicazioni dell'avvenente
        prostituta, dell'abile incantatrice, che vendeva le nazioni con le sue
        fornicazioni e i popoli con i suoi incantesimi.<br>
        <sup>5 </sup> «Eccomi a te», dice il SIGNORE degli eserciti; «io alzerò i
        lembi della tua veste fin sulla tua faccia e mostrerò alle nazioni la tua
        nudità, ai regni la tua vergogna.<br>
        <sup>6 </sup> Ti getterò addosso delle immondizie, ti umilierò e ti
        esporrò allo scherno.<br>
        <sup>7 </sup> Tutti quelli che ti vedranno fuggiranno lontano da te e
        diranno: "Ninive è distrutta! Chi la compiangerà?" Dove ti cercherò dei
        consolatori?»<br>
        <sup>8 </sup> Sei forse migliore di No-Amon, che stava seduta tra i
        fiumi, circondata dalle acque, che aveva il mare per baluardo, il mare per
        mura?<br>
        <sup>9 </sup> L'Etiopia e l'Egitto erano la sua forza che non aveva
        limiti; Put e i Libici erano i suoi alleati.<br>
        <sup>10 </sup> Eppure, anch'essa è stata deportata, è andata in esilio;
        anche i suoi bambini sono stati sfracellati a ogni angolo di strada. I
        suoi nobili sono stati estratti a sorte e tutti i suoi grandi sono stati
        messi in catene.<br>
        <sup>11 </sup> Tu pure sarai ubriacata e andrai a
        nasconderti; tu pure cercherai un rifugio davanti al nemico.<br>
        <sup>12 </sup> Tutte le tue fortezze saranno come alberi di fico dai
        frutti primaticci, che, quando sono scossi, cadono in bocca a chi li vuol
        mangiare.<br>
        <sup>13 </sup> Ecco il tuo popolo: in mezzo a te sono solo donne; le
        porte del tuo paese sono spalancate davanti ai tuoi nemici, il fuoco ha
        divorato le tue sbarre.<br>
        <sup>14 </sup> Attingi pure acqua per l'assedio! Rinforza le tue difese!
        Pesta la malta, impasta l'argilla! Ripara la fornace!<br>
        <sup>15 </sup> Là il fuoco ti divorerà, la spada ti distruggerà; ti
        divorerà come la cavalletta, fossi tu pur numerosa come le cavallette,
        fossi tu pur numerosa come le locuste.<br>
        <sup>16 </sup> Tu hai moltiplicato i tuoi mercanti più delle stelle del
        cielo; sono come le cavallette che spogliano ogni cosa e volano via.<br>
        <sup>17 </sup> I tuoi prìncipi sono come le locuste, i tuoi ufficiali
        come sciami di giovani locuste, che si accampano lungo le siepi nei giorni
        freddi e, quando spunta il sole, volano via e non si riconosce più il
        posto dov'erano.<br>
        <sup>18 </sup> O re d'Assiria, i tuoi pastori si sono addormentati, i
        tuoi valorosi ufficiali riposano; il tuo popolo è disperso su per i monti
        e non c'è nessuno che lo riunisca.<br>
        <sup>19 </sup> Non c'è rimedio per la tua ferita, la tua piaga è grave;
        tutti quelli che udranno parlare di te batteranno le mani per la tua
        sorte. Su chi infatti non è passata la tua malvagità senza fine?
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%">
        <a href="NR06_34_Naum"
           title="link per NR06_34_Naum"
           target="_blank">... link ad appunti e approfondimenti ...</a>
    </div>

</footer>

</html>