<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_12_2_Re</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Secondo libro dei Re</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_12_2_Re" title="link per NR06_12_2_Re" target="_blank">... link ad appunti e approfondimenti ...</a> </div>

    <p class="presentation">
        Secondo libro dei Re<br>
        Il secondo libro dei Re prosegue la narrazione di 1 Re, con il quale
        originariamente formava un unico libro. Esso ripercorre le principali
        tappe della storia dei re d'Israele e di Giuda dall'853 a.C. circa fino
        alla caduta del regno d'Israele per mano degli Assiri (722 a.C.);
        dopodiché si concentra solamente sulla storia dei re di Giuda, fino alla
        conquista di Gerusalemme da parte dei Babilonesi e alla fine del regno
        (587-586 a.C.). L'ultimo avvenimento narrato è datato intorno al 562-561
        a.C.<br>

        <h3 class="h3">
            Seguito della storia dei re di Giuda e dei re d'Israele fino alla
            distruzione del regno d'Israele
        </h3>

        <h3 class="h3">Malattia e morte di Acazia, re d'Israele</h3>

    <p class="p">
        <span class="color_of_chapter">1 </span><sup>1 </sup> Dopo la morte di Acab, Moab si ribellò contro Israele.<br>
        <sup>2 </sup> Acazia cadde dalla ringhiera della sua camera di sopra, a
        Samaria, e si ammalò. Allora inviò dei messaggeri, dicendo loro: «Andate a
        consultare Baal-Zebub, dio di Ecron, per sapere se guarirò da questa
        malattia». <sup>3 </sup> Ma un angelo del SIGNORE disse a Elia il
        Tisbita: «Àlzati, va' incontro ai messaggeri del re di Samaria e di' loro:
        "È forse perché non c'è Dio in Israele che voi andate a consultare
        Baal-Zebub, dio di Ecron? <sup>4 </sup> Perciò, così dice il SIGNORE:
        ‘Tu non scenderai dal letto sul quale sei salito, ma certamente
        morirai'"». Ed Elia se ne andò.<br>
        <sup>5 </sup> I messaggeri tornarono da Acazia, il quale disse loro:
        «Perché siete tornati?» <sup>6 </sup> E quelli risposero: «Un uomo ci è
        venuto incontro e ci ha detto: "Andate, tornate dal re che vi ha mandati e
        ditegli: ‘Così dice il SIGNORE: È forse perché non c'è Dio in Israele che
        tu mandi a consultare Baal-Zebub, dio di Ecron? Perciò non scenderai dal
        letto sul quale sei salito, ma certamente morirai'"». <sup>7 </sup>
        Acazia chiese loro: «Com'era l'uomo che vi è venuto incontro e vi ha detto
        queste parole?» <sup>8 </sup> Quelli gli risposero: «Era un uomo vestito
        di pelo, con una cintura di cuoio intorno ai fianchi». E Acazia disse: «È
        Elia il Tisbita!»<br>
        <sup>9 </sup> Allora mandò da Elia un capitano con i suoi
        cinquanta uomini. Egli salì e trovò Elia seduto in cima al monte. Il
        capitano gli disse: «Uomo di Dio, il re dice: "Scendi!"» <sup>10 </sup>
        Elia rispose e disse al capitano dei cinquanta: «Se io sono un uomo di
        Dio, scenda del fuoco dal cielo e consumi te e i tuoi cinquanta uomini!» E
        dal cielo scese il fuoco di Dio che consumò lui e i suoi cinquanta uomini.<br>
        <sup>11 </sup> Acazia mandò di nuovo un altro capitano con i suoi
        cinquanta uomini, il quale si rivolse a Elia e gli disse: «Uomo di Dio, il
        re dice: "Fa' presto, scendi!"» <sup>12 </sup> Elia rispose e disse
        loro: «Se io sono un uomo di Dio, scenda del fuoco dal cielo e consumi te
        e i tuoi cinquanta uomini». E dal cielo scese il fuoco di Dio che consumò
        lui e i suoi cinquanta uomini.<br>
        <sup>13 </sup> Acazia mandò di nuovo un terzo capitano con i suoi
        cinquanta uomini. Questo terzo capitano di cinquanta uomini salì da Elia;
        e, giunto presso di lui, gli si gettò davanti in ginocchio e lo supplicò,
        dicendo: «Uomo di Dio, ti prego, la mia vita e la vita di questi cinquanta
        tuoi servi sia preziosa agli occhi tuoi! <sup>14 </sup> Un fuoco è sceso
        dal cielo e ha consumato i due primi capitani con i loro uomini; ma ora la
        vita mia sia preziosa agli occhi tuoi».<br>
        <sup>15 </sup> L'angelo del SIGNORE disse a Elia: «Scendi con lui; non
        aver paura di lui». Allora Elia si alzò, scese con il capitano, andò dal
        re <sup>16 </sup> e gli disse: «Così dice il SIGNORE: "Poiché tu hai
        mandato dei messaggeri a consultare Baal-Zebub, dio di Ecron, come se in
        Israele non ci fosse Dio da poter consultare, tu non scenderai dal letto
        sul quale ti sei coricato, ma certamente morirai"».<br>
        <sup>17 </sup> Acazia morì, secondo la parola del SIGNORE pronunciata da
        Elia; e Ieoram cominciò a regnare al suo posto l'anno secondo di Ieoram,
        figlio di Giosafat, re di Giuda, perché Acazia non aveva figli.<br>
        <sup>18 </sup> Il resto delle azioni compiute da Acazia è scritto nel
        libro delle Cronache dei re d'Israele.
    </p>

    <h3 class="h3">|Elia rapito in cielo</h3>

    <p class="p"><span class="color_of_chapter">2 </span><p class="p">
        <span class="color_of_chapter">2 </span>
        <sup>1 </sup> Quando il SIGNORE volle rapire in cielo Elia in un
        turbine, Elia se ne andò da Ghilgal con Eliseo. <sup>2 </sup> Elia disse
        a Eliseo: «Fèrmati qui, ti prego, perché il SIGNORE mi manda fino a
        Betel». Ma Eliseo rispose: «Com'è vero che il SIGNORE vive, e che tu vivi,
        io non ti lascerò». Così scesero a Betel. <sup>3 </sup> I discepoli dei
        profeti che erano a Betel andarono a trovare Eliseo e gli dissero: «Sai
        che il SIGNORE quest'oggi rapirà in alto il tuo signore?» Egli rispose:
        «Sì, lo so; tacete!» <sup>4 </sup> Elia gli disse: «Eliseo, fèrmati qui,
        ti prego, perché il SIGNORE mi manda a Gerico». Quegli rispose: «Com'è
        vero che il SIGNORE vive, e che tu vivi, io non ti lascerò». Così se ne
        andarono a Gerico. <sup>5 </sup> I discepoli dei profeti che erano a
        Gerico si avvicinarono a Eliseo e gli dissero: «Sai che il SIGNORE
        quest'oggi rapirà in alto il tuo signore?» Egli rispose: «Sì, lo so;
        tacete!» <sup>6 </sup> Ed Elia gli disse: «Fèrmati qui, ti prego, perché
        il SIGNORE mi manda al Giordano». Egli rispose: «Com'è vero che il SIGNORE
        vive, e che tu vivi, io non ti lascerò». E proseguirono il cammino
        insieme. <sup>7 </sup> Cinquanta discepoli dei profeti andarono dietro a
        loro e si fermarono di fronte al Giordano, da lontano, mentre Elia ed
        Eliseo si fermarono sulla riva del Giordano. <sup>8 </sup> Allora Elia
        prese il suo mantello, lo arrotolò e percosse le acque, le quali si
        divisero in due. Così attraversarono il fiume a piedi asciutti.<br>
        <sup>9 </sup> Quando furono passati, Elia disse a Eliseo: «Chiedi quello
        che vuoi che io faccia per te, prima che io ti sia tolto». Eliseo rispose:
        «Ti prego, mi sia data una parte doppia del tuo spirito!» <sup>10 </sup>
        Elia disse: «Tu domandi una cosa difficile; tuttavia, se mi vedi quando io
        ti sarò rapito, ti sarà dato quello che chiedi; ma, se non mi vedi, non ti
        sarà dato».<br>
        <sup>11 </sup> Essi continuarono a camminare discorrendo insieme,
        quand'ecco un carro di fuoco e dei cavalli di fuoco che li separarono
        l'uno dall'altro, ed Elia salì al cielo in un turbine.<br>
        La missione di Eliseo; i suoi miracoli<br>
        <sup>12 </sup> Eliseo lo vide e si mise a gridare: «Padre mio, padre mio!
        Carro e cavalleria d'Israele!» Poi non lo vide più. E, afferrate le
        proprie vesti, le strappò in due pezzi; <sup>13 </sup> raccolse il
        mantello che era caduto di dosso a Elia, tornò indietro e si fermò sulla
        riva del Giordano; <sup>14 </sup> e, preso il mantello che era caduto di
        dosso a Elia, percosse le acque e disse: «Dov'è il SIGNORE, Dio di Elia?»
        Quando anch'egli ebbe percosso le acque, queste si divisero in due, ed
        Eliseo passò.<br>
        <sup>15 </sup> Quando i discepoli dei profeti che stavano a Gerico, di
        fronte al Giordano, videro Eliseo, dissero: «Lo spirito di Elia si è
        posato sopra Eliseo». Gli andarono incontro, si prostrarono fino a terra
        davanti a lui <sup>16 </sup> e gli dissero: «Ecco qui fra i tuoi servi
        cinquanta uomini robusti; lascia che vadano in cerca del tuo signore, se
        mai lo Spirito del SIGNORE lo avesse preso e gettato su qualche monte o in
        qualche valle». Eliseo rispose: «Non li mandate». <sup>17 </sup> Ma
        insistettero tanto con lui, che egli ne fu confuso e disse: «Mandateli».
        Allora quelli mandarono cinquanta uomini, i quali cercarono Elia per tre
        giorni, ma non lo trovarono. <sup>18 </sup> Quando tornarono da lui, che
        si era fermato a Gerico, egli disse loro: «Non vi avevo detto di non
        andare?»<br>
        <sup>19 </sup> Gli abitanti della città dissero a Eliseo:
        «Ecco, il soggiorno in questa città è gradevole, come vede il mio signore;
        ma le acque sono cattive, e il paese è sterile». <sup>20 </sup> Egli
        disse: «Portatemi una scodella nuova e mettetevi del sale». Quelli gliela
        portarono. <sup>21 </sup> Egli andò alla sorgente delle acque, vi gettò
        il sale e disse: «Così dice il SIGNORE: "Io rendo sane queste acque, ed
        esse non saranno più causa di morte né di sterilità"». <sup>22 </sup>
        Così le acque furono rese sane e tali sono rimaste fino a oggi, secondo la
        parola che Eliseo aveva pronunciata.<br>
        <sup>23 </sup> Poi di là Eliseo salì a Betel; e, mentre camminava per la
        via, uscirono dalla città dei ragazzi, i quali lo beffeggiavano, dicendo:
        «Sali, calvo! Sali, calvo!» <sup>24 </sup> Egli si voltò, li vide e li
        maledisse nel nome del SIGNORE. Allora due orse uscirono dal bosco e
        sbranarono quarantadue di quei ragazzi.<br>
        <sup>25 </sup> Di là Eliseo si recò sul monte Carmelo, da dove poi tornò
        a Samaria.
    </p>

    <h3 class="h3">Ieoram, re d'Israele; vittoria sui Moabiti</h3>

    <p class="p">
        <span class="color_of_chapter">3 </span>
        <sup>1 </sup> Ieoram, figlio di Acab, cominciò a regnare su Israele a
        Samaria l'anno diciottesimo di Giosafat, re di Giuda, e regnò dodici anni.<br>
        <sup>2 </sup> Egli fece ciò che è male agli occhi del SIGNORE, ma non
        quanto suo padre e sua madre, perché tolse via la statua di Baal, che suo
        padre aveva fatta. <sup>3 </sup> Tuttavia egli rimase attaccato ai
        peccati con i quali Geroboamo, figlio di Nebat, aveva fatto peccare
        Israele; e non se ne distolse.<br>
        <sup>4 </sup> Allora Mesa, re di Moab, allevava molto bestiame e pagava
        al re d'Israele un tributo di centomila agnelli e centomila montoni con la
        loro lana. <sup>5 </sup> Ma, dopo la morte di Acab, il re di Moab si
        ribellò al re d'Israele. <sup>6 </sup> Il re Ieoram uscì da Samaria e
        passò in rassegna tutto Israele; <sup>7 </sup> poi si mise in marcia e
        mandò a dire a Giosafat, re di Giuda: «Il re di Moab si è ribellato contro
        di me; vuoi venire con me alla guerra contro Moab?» Quegli rispose:
        «Verrò; conta su di me come su te stesso, sul mio popolo come sul tuo, sui
        miei cavalli come sui tuoi». <sup>8 </sup> E aggiunse: «Per quale via
        saliremo?» Ieoram rispose: «Per la via del deserto di Edom».<br>
        <sup>9 </sup> Così il re d'Israele, il re di Giuda e il re di Edom si
        mossero; e girarono per sette giorni, ma non c'era acqua per l'esercito,
        né per le bestie da soma che li seguivano. <sup>10 </sup> Allora il re
        d'Israele disse: «Ahimè, il SIGNORE ha chiamato assieme questi tre re per
        darli nelle mani di Moab!» <sup>11 </sup> Ma Giosafat chiese: «Non c'è
        qui nessun profeta del SIGNORE mediante il quale possiamo consultare il
        SIGNORE?» Uno dei servitori del re d'Israele rispose: «C'è qui Eliseo,
        figlio di Safat, il quale versava l'acqua sulle mani di Elia». <sup>12 </sup>
        Giosafat disse: «La parola del SIGNORE è con lui». Così il re d'Israele,
        Giosafat e il re di Edom andarono a trovarlo.<br>
        <sup>13 </sup> Eliseo disse al re d'Israele: «Che ho a che fare con te?
        Va' dai profeti di tuo padre e di tua madre!» Il re d'Israele gli rispose:
        «No, perché il SIGNORE ha chiamato insieme questi tre re per darli nella
        mani di Moab». <sup>14 </sup> Allora Eliseo disse: «Com'è vero che vive
        il SIGNORE degli eserciti, del quale sono servitore, se non avessi
        rispetto per Giosafat, re di Giuda, io non avrei badato a te né ti avrei
        degnato di uno sguardo. <sup>15 </sup> Ma ora conducetemi qua un
        suonatore d'arpa». E mentre il suonatore arpeggiava, la mano del SIGNORE
        fu sopra Eliseo, <sup>16 </sup> che disse: «Così parla il SIGNORE: "Fate
        in questa valle delle fosse!" <sup>17 </sup> Infatti così dice il
        SIGNORE: "Voi non vedrete vento, non vedrete pioggia, e tuttavia questa
        valle si riempirà d'acqua; e berrete voi, il vostro bestiame e le vostre
        bestie da soma. <sup>18 </sup> E questo è ancora poco agli occhi del
        SIGNORE; perché egli darà anche Moab nelle vostre mani. <sup>19 </sup>
        Voi distruggerete tutte le città fortificate e tutte le città importanti,
        abbatterete tutti i buoni alberi, turerete tutte le sorgenti d'acqua e
        guasterete con delle pietre ogni buon pezzo di terra"».<br>
        <sup>20 </sup> La mattina dopo, nell'ora in cui si presenta l'offerta,
        ecco che l'acqua arrivò dal lato di Edom e il paese ne fu pieno.<br>
        <sup>21 </sup> Tutti i Moabiti, avendo udito che quei re erano saliti per
        combattere contro di loro, avevano radunato tutti quelli che erano in età
        di portare le armi, e si piazzarono alla frontiera. <sup>22 </sup> La
        mattina il sole splendeva sulle acque, e i Moabiti, quando si alzarono,
        videro di fronte a loro le acque rosse come sangue; <sup>23 </sup> e
        dissero: «Quello è sangue! Quei re sono di certo venuti alle mani e si
        sono distrutti fra di loro; ora, Moab, alla preda!» <sup>24 </sup> E
        avanzarono verso l'accampamento d'Israele; ma gl'Israeliti si fecero
        avanti e sbaragliarono i Moabiti, che fuggirono davanti a loro. Poi
        penetrarono nel paese e continuarono a battere Moab. <sup>25 </sup>
        Distrussero le città; riempirono di pietre ogni buon pezzo di terra,
        ciascuno gettandovi la sua; turarono tutte le sorgenti d'acqua e
        abbatterono tutti i buoni alberi. Non rimasero che le mura di Chir-Areset,
        e i tiratori di fionda la circondarono e l'attaccarono. <sup>26 </sup>
        Il re di Moab, vedendo che l'attacco era troppo forte per lui, prese con
        sé settecento uomini per aprirsi, a spada tratta, un varco fino al re di
        Edom; ma non vi riuscì. <sup>27 </sup> Allora prese il figlio
        primogenito, che doveva succedergli al trono, e lo offrì in olocausto
        sopra le mura. A questa vista, un profondo orrore s'impadronì degli
        Israeliti, che si allontanarono dal re di Moab e se ne tornarono al loro
        paese.<br>

        Altri miracoli di Eliseo; l'olio della vedova<br>

        <span class="color_of_chapter">4 </span>​<sup>1 </sup> Una donna, moglie di uno dei discepoli dei profeti, si
        rivolse a Eliseo e disse: «Mio marito, tuo servo, è morto; e tu sai che il
        tuo servo temeva il SIGNORE. Il suo creditore è venuto per prendersi i
        miei due figli come schiavi». <sup>2 </sup> Eliseo le disse: «Che devo
        fare per te? Dimmi, che cosa hai in casa?» La donna rispose: «La tua serva
        non ha nulla in casa, tranne un vasetto d'olio». <sup>3 </sup> Allora
        egli disse: «Va' fuori, chiedi in prestito a tutti i tuoi vicini dei vasi
        vuoti; e non ne chiedere pochi. <sup>4 </sup> Poi torna, chiudi la porta
        dietro di te e i tuoi figli, e versa dell'olio in tutti quei vasi; e, a
        mano a mano che saranno pieni, falli mettere da parte. <sup>5 </sup> La
        donna se ne andò e si chiuse in casa con i suoi figli; questi le portavano
        i vasi e lei vi versava l'olio. <sup>6 </sup> Quando i vasi furono
        pieni, disse a suo figlio: «Portami ancora un vaso». Egli le rispose: «Non
        ci sono più vasi». E l'olio si fermò. <sup>7 </sup> Allora lei andò e
        riferì tutto all'uomo di Dio, che le disse: «Va' a vendere l'olio e paga
        il tuo debito; e di quel che resta sostèntati tu e i tuoi figli».<br>
        La risurrezione del figlio della Sunamita<br>
        <sup>8 </sup> Un giorno Eliseo passava per Sunem; là c'era una donna
        ricca che lo trattenne con premura perché mangiasse da lei; così tutte le
        volte che passava di là andava a mangiare da lei. <sup>9 </sup> La donna
        disse a suo marito: «Ecco, io so che quest'uomo che passa sempre da noi è
        un santo uomo di Dio. <sup>10 </sup> Ti prego, costruiamogli, di sopra,
        una piccola camera in muratura e mettiamoci per lui un letto, un tavolino,
        una sedia e un candeliere, affinché, quando verrà da noi, egli possa
        ritirarvisi. <sup>11 </sup> Così, un giorno che egli giunse a Sunem, si
        ritirò in quella camera e vi dormì. <sup>12 </sup> E disse a Gheazi, suo
        servo: «Chiama questa Sunamita». Egli la chiamò, e lei si presentò davanti
        a lui. <sup>13 </sup> Eliseo disse a Gheazi: «Dille così: "Tu hai avuto
        per noi tutta questa premura; che si può fare per te? Hai bisogno che si
        parli per te al re o al capo dell'esercito?"» Lei rispose: <sup>14 </sup>
        «Io vivo in mezzo al mio popolo». Ed Eliseo disse: «Che si potrebbe fare
        per lei?» Gheazi rispose: «Certo non ha figli, e suo marito è vecchio». <sup>
            15
        </sup> Eliseo gli disse: «Chiamala!» Gheazi la chiamò e lei si presentò
        alla porta. <sup>16 </sup> Ed Eliseo le disse: «L'anno prossimo, in
        questo stesso periodo, tu abbraccerai un figlio». Lei rispose: «No, mio
        signore, tu che sei un uomo di Dio non ingannare la tua serva!»<br>
        <sup>17 </sup> Questa donna concepì e, l'anno dopo, in quel medesimo
        periodo partorì un figlio, come Eliseo le aveva detto. <sup>18 </sup> Il
        bambino si fece grande; e un giorno, uscito per andare da suo padre che
        era con i mietitori, <sup>19 </sup> disse a suo padre: «La mia testa! la
        mia testa!» Il padre disse al servo: «Portalo da sua madre!» <sup>20 </sup>
        Il servo lo portò via e lo condusse da sua madre. Il bambino rimase sulle
        ginocchia di lei fino a mezzogiorno, poi morì. <sup>21 </sup> Allora la
        donna salì, lo adagiò sul letto dell'uomo di Dio, chiuse la porta e uscì.
        <sup>22 </sup> Poi chiamò suo marito e gli disse: «Ti prego, mandami un
        servo e un'asina, perché voglio correre dall'uomo di Dio e tornare». <sup>
            23
        </sup> Il marito le chiese: «Perché vuoi andare da lui quest'oggi? Non è
        il novilunio e non è sabato». Lei rispose: «Lascia fare!» <sup>24 </sup>
        Poi fece sellare l'asina e disse al suo servo: «Guidala, e tira via; non
        mi fermare per strada, a meno che io non te lo dica». <sup>25 </sup>
        Così partì, e giunse dall'uomo di Dio, sul monte Carmelo. Appena l'uomo di
        Dio la vide da lontano, disse a Gheazi, suo servo: «Ecco la Sunamita che
        viene! <sup>26 </sup> Ti prego, corri a incontrarla e dille: "Stai bene?
        Sta bene tuo marito? E il bambino sta bene?"». Lei rispose: «Stanno bene».
        <sup>27 </sup> E come fu giunta dall'uomo di Dio, sul monte, gli
        abbracciò i piedi. Gheazi si avvicinò per respingerla, ma l'uomo di Dio
        disse: «Lasciala stare, poiché l'anima sua è amareggiata, e il SIGNORE me
        l'ha nascosto; non me l'ha rivelato». <sup>28 </sup> La donna disse:
        «Avevo forse chiesto di poter avere un figlio? Non ti dissi dunque: "Non
        m'ingannare"?» <sup>29 </sup> Allora Eliseo disse a Gheazi: «Cingiti i
        fianchi, prendi in mano il mio bastone e parti. Se incontri qualcuno, non
        salutarlo, e se qualcuno ti saluta, non rispondergli; e poserai il mio
        bastone sulla faccia del bambino». <sup>30 </sup> La madre del bambino
        disse a Eliseo: «Com'è vero che il SIGNORE vive e che tu vivi, io non ti
        lascerò». Ed Eliseo si alzò e andò insieme con lei. <sup>31 </sup>
        Gheazi, che li aveva preceduti, pose il bastone sulla faccia del bambino,
        ma non ci fu voce né segno di vita. Allora andò incontro a Eliseo e gli
        riferì la cosa, dicendo: «Il bambino non si è svegliato». <sup>32 </sup>
        Quando Eliseo arrivò in casa, il bambino, morto, era adagiato sul suo
        letto. <sup>33 </sup> Egli entrò, si chiuse dentro con il bambino e
        pregò il SIGNORE. <sup>34 </sup> Poi salì sul letto e si coricò sul
        bambino; pose la sua bocca sulla bocca di lui, i suoi occhi sugli occhi di
        lui, le sue mani sulle mani di lui; si distese sopra di lui, e il corpo
        del bambino si riscaldò. <sup>35 </sup> Poi Eliseo s'allontanò, andò qua
        e là per la casa; poi risalì e si ridistese sopra il bambino; e il bambino
        starnutì sette volte e aprì gli occhi. <sup>36 </sup> Allora Eliseo
        chiamò Gheazi e gli disse: «Chiama questa Sunamita». Egli la chiamò; e,
        come giunse vicino a Eliseo, questi le disse: «Prendi tuo figlio». <sup>
            37
        </sup> La donna entrò, gli si gettò ai piedi e si prostrò in terra; poi
        prese suo figlio e uscì.<br>
        La minestra risanata<br>
        <sup>38 </sup> Eliseo se ne tornò a Ghilgal. Nel paese c'era la carestia.
        Mentre i discepoli dei profeti stavano seduti davanti a lui, egli disse al
        suo servo: «Metti la pentola grande sul fuoco e prepara una minestra per i
        discepoli dei profeti». <sup>39 </sup> Uno di questi andò fuori per i
        campi a cogliere erbe; trovò una specie di vite selvatica, ne colse i
        frutti, le colloquintidi, e se ne riempì la veste; e al suo ritorno, li
        tagliò a pezzi e li mise nella pentola dov'era la minestra; ma non si
        sapeva che cosa fossero. <sup>40 </sup> Poi versarono la minestra a
        quegli uomini perché mangiassero; ma appena l'ebbero assaggiata,
        esclamarono: «Uomo di Dio, c'è la morte nella pentola!» E non ne poterono
        mangiare. <sup>41 </sup> Eliseo disse: «Ebbene, portatemi della farina!»
        La gettò nella pentola e disse: «Versatene a questa gente perché mangi». E
        non c'era più nulla di cattivo nella pentola.<br>
        La moltiplicazione dei pani<br>
        <sup>42 </sup> Giunse poi un uomo da Baal-Salisa, che portò all'uomo di
        Dio del pane delle primizie: venti pani d'orzo e del grano nuovo nella sua
        bisaccia. Eliseo disse al suo servo: «Danne alla gente perché mangi». <sup>
            43
        </sup> Quegli rispose: «Come faccio a mettere questo davanti a cento
        persone?» Ma Eliseo disse: «Danne alla gente perché mangi; infatti così
        dice il SIGNORE: "Mangeranno, e ne avanzerà"». <sup>44 </sup> Così egli
        mise quelle provviste davanti alla gente, che mangiò e ne lasciò d'avanzo,
        secondo la parola del SIGNORE.<br>

        Guarigione di Naaman, il Siro<br>

        <span class="color_of_chapter">5 </span><sup>1 </sup> Naaman, capo dell'esercito del re di Siria, era un uomo
        tenuto in grande stima e onore presso il suo signore, perché per mezzo di
        lui il SIGNORE aveva reso vittoriosa la Siria; ma quest'uomo, forte e
        coraggioso, era lebbroso. <sup>2 </sup> Alcune bande di Siri, in una
        delle loro incursioni, avevano portato prigioniera dal paese d'Israele una
        ragazza che era passata al servizio della moglie di Naaman. <sup>3 </sup>
        La ragazza disse alla sua padrona: «Oh, se il mio signore potesse
        presentarsi al profeta che sta a Samaria! Egli lo libererebbe dalla sua
        lebbra!» <sup>4 </sup> Naaman andò dal suo signore e gli riferì la cosa,
        dicendo: «Quella ragazza del paese d'Israele ha detto così e così». <sup>
            5
        </sup> Il re di Siria gli disse: «Ebbene, va'; io manderò una lettera al
        re d'Israele». Egli dunque partì, prese con sé dieci talenti d'argento,
        seimila sicli d'oro e dieci cambi di vestiario; <sup>6 </sup> e portò al
        re d'Israele la lettera, che diceva: «Quando questa lettera ti sarà
        giunta, saprai che ti mando Naaman, mio servitore, perché tu lo guarisca
        dalla sua lebbra». <sup>7 </sup> Appena il re d'Israele lesse la
        lettera, si stracciò le vesti e disse: «Io sono forse Dio, con il potere
        di far morire e vivere, ché costui mi chieda di guarire un uomo dalla
        lebbra? È cosa certa ed evidente che egli cerca pretesti contro di me».<br>
        <sup>8 </sup> Quando Eliseo, l'uomo di Dio, udì che il re si
        era stracciato le vesti, gli mandò a dire: «Perché ti sei stracciato le
        vesti? Quell'uomo venga pure da me, e vedrà che c'è un profeta in
        Israele». <sup>9 </sup> Naaman dunque venne con i suoi cavalli e i suoi
        carri, e si fermò alla porta della casa di Eliseo. <sup>10 </sup> Ed
        Eliseo gli inviò un messaggero a dirgli: «Va', làvati sette volte nel
        Giordano; la tua carne tornerà sana e tu sarai puro». <sup>11 </sup> Ma
        Naaman si adirò e se ne andò, dicendo: «Ecco, io pensavo: egli uscirà
        senza dubbio incontro a me, si fermerà là, invocherà il nome del SIGNORE,
        del suo Dio, agiterà la mano sulla parte malata, e guarirà il lebbroso. <sup>
            12
        </sup> I fiumi di Damasco, l'Abana e il Parpar, non sono forse migliori
        di tutte le acque d'Israele? Non potrei lavarmi in quelli ed essere
        guarito?» E, voltatosi, se ne andava infuriato. <sup>13 </sup> Ma i suoi
        servitori si avvicinarono a lui e gli dissero: «Padre mio, se il profeta
        ti avesse ordinato una cosa difficile, tu non l'avresti fatta? Quanto più
        ora che egli ti ha detto: "Làvati, e sarai guarito"». <sup>14 </sup>
        Allora egli scese e si tuffò sette volte nel Giordano, secondo la parola
        dell'uomo di Dio; e la sua carne tornò come la carne di un bambino: egli
        era guarito.<br>
        <sup>15 </sup> Poi tornò con tutto il suo sèguito dall'uomo di Dio, andò
        a presentarsi davanti a lui e disse: «Ecco, io riconosco adesso che non
        c'è nessun Dio in tutta la terra, fuorché in Israele. E ora, ti prego,
        accetta un regalo dal tuo servo». <sup>16 </sup> Ma Eliseo rispose:
        «Com'è vero che vive il SIGNORE di cui sono servo, io non accetterò
        nulla». Naaman insisteva perché accettasse, ma egli rifiutò. <sup>17 </sup>
        Allora Naaman disse: «Poiché non vuoi, permetti almeno che io, tuo servo,
        mi faccia dare tanta terra quanta ne porteranno due muli; poiché il tuo
        servo non offrirà più olocausti e sacrifici ad altri dèi, ma solo al
        SIGNORE. <sup>18 </sup> Tuttavia il SIGNORE voglia perdonare una cosa al
        tuo servo: quando il re mio signore entra nella casa di Rimmon per
        adorare, e si appoggia al mio braccio, anch'io mi prostro nel tempio di
        Rimmon. Voglia il SIGNORE perdonare a me, tuo servo, quando io mi
        prostrerò così nel tempio di Rimmon!» <sup>19 </sup> Eliseo gli disse:
        «Va' in pace!»<br>
        Egli se ne andò e fece un buon tratto di strada. <sup>20 </sup> Ma
        Gheazi, servo di Eliseo, uomo di Dio, disse fra sé: «Ecco, il mio signore
        è stato troppo generoso con Naaman, con questo Siro, non accettando dalla
        sua mano quanto egli aveva portato; com'è vero che il SIGNORE vive, io
        voglio corrergli dietro e avere da lui qualcosa». <sup>21 </sup> Così
        Gheazi corse dietro a Naaman; e quando Naaman vide che gli correva dietro,
        saltò giù dal carro per andargli incontro e gli disse: «Va tutto bene?» <sup>
            22
        </sup> Egli rispose: «Tutto bene. Il mio signore mi manda a dirti:
        "Ecco, proprio ora mi sono arrivati dalla regione montuosa di Efraim due
        giovani dei discepoli dei profeti; ti prego, da' loro un talento d'argento
        e due cambi di vestiario"». <sup>23 </sup> Naaman disse: «Ti prego,
        accetta due talenti!» E gli fece premura; chiuse due talenti d'argento in
        due sacchi con due cambi di vestiario e li caricò addosso a due dei suoi
        servi, che li portarono davanti a Gheazi. <sup>24 </sup> Giunto alla
        collina, Gheazi prese i sacchi dalle loro mani, li ripose nella casa e
        rimandò indietro quegli uomini, che se ne andarono. <sup>25 </sup> Poi
        andò a presentarsi davanti al suo signore. Eliseo gli disse: «Da dove
        vieni, Gheazi?» Egli rispose: «Il tuo servo non è andato in nessun luogo».
        <sup>26 </sup> Ma Eliseo gli disse: «Il mio spirito non era forse
        presente laggiù, quando quell'uomo si voltò e scese dal suo carro per
        venirti incontro? È forse questo il momento di prendere denaro, di
        prendere vesti, uliveti e vigne, pecore e buoi, servi e serve? <sup>27 </sup>
        La lebbra di Naaman s'attaccherà perciò a te e alla tua discendenza per
        sempre». Gheazi uscì dalla presenza di Eliseo, tutto lebbroso, bianco come
        la neve.<br>

        La scure ritirata dal Giordano<br>

        ​<span class="color_of_chapter">6 </span><sup>1 </sup> I discepoli dei profeti dissero a Eliseo: «Ecco, il luogo
        dove noi ci raduniamo in tua presenza è troppo stretto per noi. <sup>2 </sup>
        Lasciaci andare fino al Giordano; ciascuno di noi prenderà là una trave, e
        ci costruiremo un locale dove possiamo riunirci». Eliseo rispose:
        «Andate». <sup>3 </sup> Uno di loro disse: «Ti prego, vieni anche tu con
        i tuoi servi». Egli rispose: «Verrò». <sup>4 </sup> Così andò con loro.
        Quando giunsero al Giordano, si misero a tagliar legna. <sup>5 </sup>
        Mentre uno di loro abbatteva un albero, il ferro della scure gli cadde
        nell'acqua. Perciò egli cominciò a gridare: «Ah, mio signore, l'avevo
        presa in prestito!» <sup>6 </sup> L'uomo di Dio disse: «Dov'è caduta?»
        Quello gli indicò il luogo. Allora Eliseo tagliò un pezzo di legno, lo
        gettò in quel medesimo luogo, fece venire a galla il ferro e disse:
        «Prendilo». <sup>7 </sup> Quello stese la mano e lo prese.<br>
        I Siri colpiti da cecità<br>
        <sup>8 </sup> Allora il re di Siria faceva guerra contro Israele; e, in
        un consiglio che tenne con i suoi servitori, disse: «Io porrò il mio
        accampamento nel tale e tal luogo». <sup>9 </sup> L'uomo di Dio mandò a
        dire al re d'Israele: «Guàrdati dal trascurare quel tal luogo, perché vi
        stanno scendendo i Siri». <sup>10 </sup> Allora il re d'Israele mandò
        gente verso il luogo che l'uomo di Dio gli aveva detto, e circa il quale
        era stato preavvisato; e là si tenne in guardia. Il fatto avvenne non una
        né due, ma più volte. <sup>11 </sup> Questa cosa turbò molto il cuore
        del re di Siria, che chiamò i suoi servitori e disse loro: «Fatemi sapere
        chi dei nostri è per il re d'Israele». <sup>12 </sup> Uno dei suoi
        servitori rispose: «Nessuno, o re, mio signore! Ma Eliseo, il profeta che
        sta in Israele, fa sapere al re d'Israele persino le parole che tu dici
        nella camera dove dormi». <sup>13 </sup> Allora il re disse: «Andate,
        vedete dov'è, e io lo manderò a prendere». Gli fu riferito che era a
        Dotan.<br>
        <sup>14 </sup> Il re vi mandò cavalli, carri e numerosi soldati, i quali
        giunsero di notte e circondarono la città. <sup>15 </sup> Il servo
        dell'uomo di Dio, alzatosi di buon mattino, andò fuori e vide che un gran
        numero di soldati con cavalli e carri accerchiava la città. Il servo disse
        all'uomo di Dio: «Ah, mio signore, come faremo?» <sup>16 </sup> Quegli
        rispose: «Non temere, perché quelli che sono con noi sono più numerosi di
        quelli che sono con loro». <sup>17 </sup> Ed Eliseo pregò e disse:
        «SIGNORE, ti prego, aprigli gli occhi, perché veda!» E il SIGNORE aprì gli
        occhi del servo, che vide a un tratto il monte pieno di cavalli e di carri
        di fuoco intorno a Eliseo.<br>
        <sup>18 </sup> Mentre i Siri scendevano verso Eliseo, questi
        pregò il SIGNORE e disse: «Ti prego, acceca questa gente!» E il SIGNORE li
        accecò, secondo la parola di Eliseo. <sup>19 </sup> Allora Eliseo disse
        loro: «Non è questa la strada, e non è questa la città; venite dietro a
        me, e io vi condurrò dall'uomo che voi cercate». E li condusse a Samaria.
        <sup>20 </sup> Quando furono entrati a Samaria, Eliseo disse: «O SIGNORE,
        apri loro gli occhi, affinché vedano». Il SIGNORE aprì loro gli occhi, e a
        un tratto videro che si trovavano nel mezzo di Samaria. <sup>21 </sup>
        Il re d'Israele, come li ebbe veduti, disse a Eliseo: «Padre mio, li debbo
        colpire? Li debbo colpire?» <sup>22 </sup> Eliseo rispose: «Non li
        colpire! Colpisci tu forse quelli che fai prigionieri con la tua spada e
        con il tuo arco? Metti loro davanti del pane e dell'acqua, affinché
        mangino e bevano, e se ne tornino dal loro signore». <sup>23 </sup> Il
        re d'Israele preparò loro abbondanza di cibi; e quand'ebbero mangiato e
        bevuto, li congedò, e quelli tornarono dal loro signore; e le bande di
        Siri non vennero più a fare incursioni sul territorio d'Israele.<br>
        Assedio di Samaria<br>
        <sup>24 </sup> Dopo queste cose, Ben-Adad, re di Siria, radunò tutto il
        suo esercito, salì contro Samaria e la cinse d'assedio. <sup>25 </sup>
        Ci fu una grande carestia in Samaria, e i Siri l'assediarono in modo tale
        che una testa d'asino la si vendeva a ottanta sicli d'argento, e il quarto
        d'un cab di sterco di colombi a cinque sicli d'argento. <sup>26 </sup>
        Mentre il re d'Israele passava sulle mura, una donna gli gridò: «Aiutami,
        o re, mio signore!» <sup>27 </sup> Il re le disse: «Se non ti aiuta il
        SIGNORE, come posso aiutarti io? Con quel che dà l'aia o con quel che dà
        il frantoio?» <sup>28 </sup> Poi il re aggiunse: «Che hai?» Lei rispose:
        «Questa donna mi disse: "Dammi tuo figlio, ché lo mangiamo oggi; domani
        mangeremo il mio". <sup>29 </sup> Così abbiamo fatto cuocere mio figlio
        e lo abbiamo mangiato. Il giorno seguente io le dissi: "Dammi tuo figlio,
        ché lo mangiamo". Ma lei ha nascosto suo figlio». <sup>30 </sup> Quando
        il re udì le parole della donna si stracciò le vesti; e, mentre passava
        sulle mura, il popolo vide che sotto, sulla carne, portava un cilicio.<br>
        <sup>31 </sup> Il re disse: «Mi tratti Dio con tutto il suo rigore, se
        oggi la testa di Eliseo, figlio di Safat, rimane sulle sue spalle!» <sup>
            32
        </sup> Eliseo se ne stava seduto in casa sua, e con lui stavano gli
        anziani. Il re mandò avanti un uomo; ma prima che questo inviato
        giungesse, Eliseo disse agli anziani: «Vedete che questo figlio d'un
        assassino manda qualcuno a tagliarmi la testa? Badate bene; quando arriva
        l'inviato, chiudete la porta, e tenetegliela ben chiusa in faccia. Non si
        sente già dietro a lui il rumore dei passi del suo signore?» <sup>33 </sup>
        Egli parlava ancora con loro, quand'ecco scendere verso di lui l'inviato,
        che disse: «Ecco, questo male viene dal SIGNORE; che ho più da sperare dal
        SIGNORE?»<br>

        Liberazione di Samaria<br>

        <span class="color_of_chapter">7 </span><sup>1 </sup> Allora Eliseo disse: «Ascoltate la parola del SIGNORE!
        Così dice il SIGNORE: "Domani, a quest'ora, alla porta di Samaria, la
        misura di fior di farina si avrà per un siclo, e le due misure d'orzo si
        avranno per un siclo"». <sup>2 </sup> Ma il capitano, sul cui braccio il
        re si appoggiava, rispose all'uomo di Dio: «Ecco, anche se il SIGNORE
        facesse delle finestre in cielo, potrebbe mai avvenire una cosa simile?»
        Eliseo rispose: «Ebbene, lo vedrai con i tuoi occhi, ma non ne mangerai».<br>
        <sup>3 </sup> C'erano quattro lebbrosi presso l'entrata della porta della
        città, i quali dissero tra di loro: «Perché ce ne stiamo qui in attesa di
        morire? <sup>4 </sup> Se diciamo: "Entriamo in città", in città c'è la
        fame, e noi vi morremo; se restiamo qui, morremo lo stesso. Dunque venite,
        andiamo a buttarci nell'accampamento dei Siri; se ci lasciano vivere,
        vivremo; se ci danno la morte, morremo». <sup>5 </sup> Sull'imbrunire si
        alzarono per andare all'accampamento dei Siri; e, come giunsero
        all'estremità dell'accampamento dei Siri, ecco che non c'era nessuno. <sup>
            6
        </sup> Il Signore aveva fatto udire nell'accampamento dei Siri un rumore
        di carri, un rumore di cavalli, un rumore di grande esercito, tanto che i
        Siri avevano detto fra di loro: «Il re d'Israele ha assoldato contro di
        noi i re degli Ittiti e i re degli Egiziani, perché vengano ad assalirci».
        <sup>7 </sup> E si erano alzati ed erano fuggiti all'imbrunire,
        abbandonando le loro tende, i loro cavalli, i loro asini e l'accampamento
        così com'era; erano fuggiti per salvarsi la vita. <sup>8 </sup> Quei
        lebbrosi, giunti all'estremità dell'accampamento, entrarono in una tenda,
        mangiarono, bevvero e portarono via argento, oro, vestiario, e andarono a
        nascondere ogni cosa. Poi tornarono, entrarono in un'altra tenda, e anche
        di là portarono via roba, che andarono a nascondere. <sup>9 </sup> Ma
        poi dissero fra di loro: «Noi non facciamo bene; questo è giorno di buone
        notizie, e noi tacciamo! Se aspettiamo finché si faccia giorno, saremo
        considerati colpevoli. Ora venite, andiamo a informare la casa del re». <sup>
            10
        </sup> Così partirono, chiamarono i guardiani della città e li
        informarono della cosa, dicendo: «Siamo andati all'accampamento dei Siri,
        ed ecco, là non c'è nessuno, né si ode voce d'uomo; non vi sono che i
        cavalli legati e gli asini legati, e le tende intatte». <sup>11 </sup>
        Allora i guardiani chiamarono, e fecero sapere la cosa dentro il palazzo
        reale.<br>
        <sup>12 </sup> Il re si alzò di notte e disse ai suoi servitori: «Vi
        voglio dire io quel che ci hanno fatto i Siri. Sanno che patiamo la fame;
        sono quindi usciti dall'accampamento a nascondersi per la campagna,
        dicendo: "Appena usciranno dalla città, li prenderemo vivi ed entreremo
        nella città"». <sup>13 </sup> Uno dei suoi servitori gli rispose: «Ti
        prego, si prendano cinque dei cavalli che rimangono ancora nella città.
        Guardate, sono come tutta la moltitudine d'Israele che c'è rimasta; sono
        come tutta la moltitudine d'Israele che muore di fame; e mandiamo a vedere
        di che si tratta». <sup>14 </sup> Presero dunque due carri con i loro
        cavalli, e il re mandò degli uomini sulle tracce dell'esercito dei Siri,
        dicendo: «Andate e vedete». <sup>15 </sup> Quelli andarono sulle tracce
        dei Siri, fino al Giordano; tutta la strada era piena di vestiario e di
        oggetti, che i Siri avevano gettato via nella loro fuga precipitosa. E gli
        inviati tornarono e riferirono tutto al re.<br>
        <sup>16 </sup> Allora il popolo uscì e saccheggiò
        l'accampamento dei Siri; e una misura di fior di farina si ebbe per un
        siclo, e due misure d'orzo per un siclo, secondo la parola del SIGNORE. <sup>
            17
        </sup> Il re aveva affidato la guardia della porta al capitano sul cui
        braccio si appoggiava; ma questo capitano fu calpestato dalla folla presso
        la porta della città, e morì, come aveva detto l'uomo di Dio, quando aveva
        parlato al re che era sceso a trovarlo. <sup>18 </sup> Difatti, quando
        l'uomo di Dio aveva parlato al re, aveva detto: «Domani, a quest'ora, alla
        porta di Samaria, due misure d'orzo si avranno per un siclo e una misura
        di fior di farina per un siclo». <sup>19 </sup> Ma quel capitano aveva
        risposto all'uomo di Dio e gli aveva detto: «Ecco, anche se il SIGNORE
        facesse delle finestre in cielo, potrebbe mai avvenire una cosa simile?»
        Ed Eliseo gli aveva detto: «Ebbene, lo vedrai con i tuoi occhi, ma non ne
        mangerai». <sup>20 </sup> E così avvenne: fu calpestato dalla folla
        presso la porta della città, e morì.<br>

        La carestia di sette anni; la Sunamita ottiene la restituzione dei suoi
        beni<br>

        <span class="color_of_chapter">8 </span>​<sup>1 </sup> Eliseo aveva detto alla donna di cui aveva risuscitato il
        figlio: «Àlzati; va', tu con la tua famiglia, e soggiorna all'estero, dove
        potrai; perché il SIGNORE ha chiamato la carestia, ed essa verrà nel paese
        per sette anni». <sup>2 </sup> La donna si alzò e fece come le aveva
        detto l'uomo di Dio; se ne andò con la sua famiglia, e soggiornò per sette
        anni nel paese dei Filistei. <sup>3 </sup> Finiti i sette anni, quella
        donna tornò dal paese dei Filistei, e andò dal re a reclamare la sua casa
        e le sue terre. <sup>4 </sup> Allora il re discorreva con Gheazi, servo
        dell'uomo di Dio, e gli diceva: «Ti prego, raccontami tutte le cose grandi
        che Eliseo ha fatte». <sup>5 </sup> E mentre appunto Gheazi raccontava
        al re come Eliseo aveva risuscitato il morto, ecco che la donna, di cui
        era stato risuscitato il figlio, venne dal re a reclamare la sua casa e le
        sue terre. E Gheazi disse: «O re, mio signore, questa è quella donna e
        questo è suo figlio, che Eliseo ha risuscitato». <sup>6 </sup> Il re
        interrogò la donna, che gli raccontò tutto; e il re le mise a disposizione
        un funzionario, al quale disse: «Falle restituire tutto quello che è suo e
        tutte le rendite delle terre, dal giorno in cui lasciò il paese fino a
        ora».<br>
        Eliseo predice il regno di Azael sulla Siria<br>
        <sup>7 </sup> Eliseo si recò a Damasco. Ben-Adad, re di Siria, era
        ammalato, e gli fu riferito che l'uomo di Dio era giunto in quel luogo. <sup>
            8
        </sup> Allora il re disse ad Azael: «Prendi con te un regalo, va' incontro
        all'uomo di Dio e consulta per mezzo di lui il SIGNORE, per sapere se io
        guarirò da questa malattia». <sup>9 </sup> Azael andò dunque incontro a
        Eliseo, portando con sé come regalo tutto quello che c'era di meglio a
        Damasco: il carico di quaranta cammelli. Appena giunse, si presentò a
        Eliseo e gli disse: «Tuo figlio Ben-Adad, re di Siria, mi ha mandato da te
        per dirti: "Guarirò da questa malattia?"» <sup>10 </sup> Eliseo gli
        rispose: «Va', e digli: "Guarirai di certo". Ma il SIGNORE mi ha rivelato
        che morirà sicuramente». <sup>11 </sup> L'uomo di Dio posò lo sguardo
        sopra Azael e lo fissò a lungo, poi si mise a piangere. <sup>12 </sup>
        Azael disse: «Perché piange il mio signore?» Eliseo rispose: «Perché so il
        male che farai ai figli d'Israele; tu darai alle fiamme le loro fortezze,
        ucciderai i loro giovani con la spada, schiaccerai i loro bambini e
        sventrerai le loro donne incinte». <sup>13 </sup> Azael disse: «Ma che
        cos'è mai il tuo servo, questo cane, per fare delle cose tanto grandi?»
        Eliseo rispose: «Il SIGNORE mi ha rivelato che tu sarai re di Siria». <sup>
            14
        </sup> Azael lasciò Eliseo e tornò dal suo signore, che gli chiese: «Che
        t'ha detto Eliseo?» Egli rispose: «Mi ha detto che guarirai certamente». <sup>
            15
        </sup> Il giorno dopo Azael prese una coperta, la immerse nell'acqua e
        la distese sulla faccia di Ben-Adad, che morì. E Azael regnò al suo posto.<br>
        Ioram, re di Giuda<br>
        <sup>16 </sup> Nell'anno quinto di Ioram, figlio di Acab, re d'Israele,
        Ieoram, figlio di Giosafat, re di Giuda, cominciò a regnare su Giuda. <sup>
            17
        </sup> Aveva trentadue anni quando cominciò a regnare, e regnò otto anni
        a Gerusalemme.<br>
        <sup>18 </sup> Egli seguì l'esempio dei re d'Israele, come aveva fatto la
        casa di Acab; poiché aveva per moglie una figlia di Acab; e fece ciò che è
        male agli occhi del SIGNORE. <sup>19 </sup> Tuttavia il SIGNORE non
        volle distruggere Giuda, per amore di Davide suo servo, conformemente alla
        promessa fattagli di lasciare sempre una lampada a lui e ai suoi figli.<br>
        <sup>20 </sup> Ai suoi tempi, Edom si ribellò, sottraendosi al giogo di
        Giuda, e si diede un re. <sup>21 </sup> Allora Ioram passò a Sair con
        tutti i suoi carri. Di notte si alzò e sconfisse gli Edomiti che avevano
        accerchiato lui e i capitani dei carri; ma la gente di Ioram dovette
        fuggire alle proprie tende. <sup>22 </sup> Così Edom si è ribellato e si
        è sottratto al giogo di Giuda fino a oggi. In quel medesimo tempo, anche
        Libna si ribellò.<br>
        <sup>23 </sup> Il rimanente delle azioni di Ioram e tutto quello che fece
        si trova scritto nel libro delle Cronache dei re di Giuda.<br>
        <sup>24 </sup> Ioram si addormentò con i suoi padri, e con i suoi padri
        fu sepolto nella città di Davide. Acazia, suo figlio, regnò al suo posto.<br>
        Acazia, re di Giuda<br>
        <sup>25 </sup> L'anno dodicesimo di Ioram, figlio di Acab, re
        d'Israele, Acazia, figlio di Ieoram, re di Giuda, cominciò a regnare. <sup>
            26
        </sup> Aveva ventidue anni quando cominciò a regnare, e regnò un anno a
        Gerusalemme. Sua madre si chiamava Atalia, nipote di Omri, re d'Israele.<br>
        <sup>27 </sup> Egli seguì l'esempio della casa di Acab e fece ciò che è
        male agli occhi del SIGNORE, come la casa di Acab, perché era imparentato
        con la casa di Acab.<br>
        <sup>28 </sup> Egli andò con Ioram, figlio di Acab, a combattere contro
        Azael, re di Siria, a Ramot di Galaad; e i Siri ferirono Ioram, <sup>29 </sup>
        e il re Ioram tornò a Izreel per farsi curare le ferite causategli dai
        Siri a Rama, quando combatteva contro Azael, re di Siria. Acazia, figlio
        di Ioram, re di Giuda, scese a Izreel a vedere Ioram, figlio di Acab,
        perché questi era ammalato.<br>

        Ieu unto re d'Israele; egli uccide Ioram e Acazia<br>

        <span class="color_of_chapter">9 </span>​<sup>1 </sup> Allora il profeta Eliseo chiamò uno dei discepoli dei
        profeti e gli disse: «Cingiti i fianchi, prendi con te questo vasetto
        d'olio e va' a Ramot di Galaad. <sup>2 </sup> Quando vi sarai arrivato,
        cerca di vedere Ieu, figlio di Ieosafat, figlio di Nimsi; entra, fallo
        alzare in mezzo ai suoi fratelli e conducilo in una camera appartata. <sup>
            3
        </sup> Poi prendi il vasetto d'olio, versaglielo sul capo e digli: "Così
        dice il SIGNORE: ‘Io ti ungo re d'Israele'". Poi apri la porta e fuggi
        senza indugiare».<br>
        <sup>4 </sup> Così quel giovane, il giovane profeta, partì per Ramot di
        Galaad. <sup>5 </sup> Quando vi giunse, i capitani dell'esercito stavano
        seduti assieme; e disse: «Capitano, ho da dirti una parola». Ieu chiese:
        «A chi di noi?» Quegli rispose: «A te, capitano». <sup>6 </sup> Ieu si
        alzò ed entrò in casa, e il giovane gli versò l'olio sul capo dicendogli:
        «Così dice il SIGNORE, Dio d'Israele: "Io ti ungo re del popolo del
        SIGNORE d'Israele. <sup>7 </sup> Tu colpirai la casa di Acab, tuo
        signore, e io vendicherò il sangue dei profeti miei servi e il sangue di
        tutti i servi del SIGNORE, sparso dalla mano di Izebel. <sup>8 </sup>
        Tutta la casa di Acab perirà, e io sterminerò dalla casa di Acab fino
        all'ultimo uomo, tanto chi è schiavo quanto chi è libero in Israele. <sup>
            9
        </sup> Ridurrò la casa di Acab come la casa di Geroboamo, figlio di Nebat,
        e come la casa di Baasa, figlio di Aiia. <sup>10 </sup> I cani
        divoreranno Izebel nel campo d'Izreel, e non vi sarà chi le dia
        sepoltura"». Poi il giovane aprì la porta e fuggì.<br>
        <sup>11 </sup> Quando Ieu uscì per raggiungere i servitori del suo
        signore, gli dissero: «Va tutto bene? Perché quel pazzo è venuto da te?»
        Egli rispose loro: «Voi conoscete l'uomo e i suoi discorsi!» <sup>12 </sup>
        Ma quelli dissero: «Non è vero! Su, diccelo!» Ieu rispose: «Egli m'ha
        parlato così e così, e m'ha detto: "Così dice il SIGNORE: ‘Io ti ungo re
        d'Israele'"». <sup>13 </sup> Allora ognuno di essi si affrettò a
        togliersi il mantello e a stenderlo sotto Ieu su per i nudi gradini; poi
        suonarono la tromba e dissero: «Ieu è re!» <sup>14 </sup> Ieu, figlio di
        Ieosafat, figlio di Nimsi, fece una congiura contro Ioram. Ioram, con
        tutto Israele, stava difendendo Ramot di Galaad contro Azael, re di Siria;
        <sup>15 </sup> ma il re Ioram era tornato a Izreel per farsi curare le
        ferite causategli dai Siri, combattendo contro Azael, re di Siria. E Ieu
        disse: «Se siete d'accordo, badate che nessuno esca e fugga dalla città
        per andare a portare la notizia a Izreel». <sup>16 </sup> Poi Ieu montò
        sopra un carro e partì per Izreel, perché Ioram si trovava là, a letto; e
        Acazia, re di Giuda, vi era andato per visitare Ioram.<br>
        <sup>17 </sup> La sentinella che stava sulla torre di Izreel scorse la
        schiera numerosa di Ieu che veniva e disse: «Vedo una schiera numerosa!»
        Ioram disse: «Prendi un cavaliere e mandalo incontro a loro a dire:
        "Portate pace?"» <sup>18 </sup> Un uomo a cavallo andò dunque incontro a
        Ieu e gli disse: «Così dice il re: "Portate pace?"» Ieu rispose: «Che
        importa a te della pace? Passa dietro a me». E la sentinella fece
        rapporto, dicendo: «Il messaggero è giunto fino a loro, ma non torna
        indietro». <sup>19 </sup> Allora Ioram mandò un secondo cavaliere che,
        giunto da loro, disse: «Così dice il re: "Portate pace?"» Ieu rispose:
        «Che importa a te della pace? Passa dietro a me». <sup>20 </sup> E la
        sentinella fece rapporto, dicendo: «Il messaggero è giunto fino a loro e
        non torna indietro. A vederlo guidare il carro si direbbe che è Ieu,
        figlio di Nimsi; perché guida come un pazzo».<br>
        <sup>21 </sup> Allora Ioram disse: «Attaccate il carro!» Il suo carro
        venne attaccato e Ioram, re d'Israele, e Acazia, re di Giuda, uscirono
        ciascuno sul suo carro per andare incontro a Ieu, e lo trovarono nel campo
        di Nabot d'Izreel. <sup>22 </sup> Quando Ioram vide Ieu, gli disse:
        «Ieu, porti pace?» Ieu rispose: «Che pace vi può essere finché durano le
        prostituzioni di Izebel, tua madre, e le sue innumerevoli stregonerie?» <sup>
            23
        </sup> Allora Ioram si voltò indietro e fuggì, dicendo ad Acazia: «Siamo
        traditi, Acazia!» <sup>24 </sup> Ma Ieu impugnò l'arco e colpì Ioram fra
        le spalle, in modo che la freccia gli uscì trapassando il cuore, ed egli
        stramazzò nel suo carro.<br>
        <sup>25 </sup> Poi Ieu disse a Bidcar, suo aiutante: «Prendilo e buttalo
        nel campo di Nabot d'Izreel; poiché, ricordalo, quando tu e io cavalcavamo
        assieme al seguito di Acab, suo padre, il SIGNORE pronunciò contro di lui
        questa sentenza: <sup>26 </sup> "Com'è vero che ieri vidi il sangue di
        Nabot e il sangue dei suoi figli", dice il SIGNORE, "io ti renderò il
        contraccambio qui in questo campo!", dice il SIGNORE. Prendilo dunque e
        buttalo in quel campo, secondo la parola del SIGNORE».<br>
        <sup>27 </sup> Acazia, re di Giuda, veduto questo, fuggì per
        la strada di Bet-Gan; ma Ieu gli andò dietro e disse: «Tirate anche a lui
        sul carro!» E lo colpirono alla salita di Gur, che è vicino a Ibleam. E
        Acazia fuggì a Meghiddo e là morì. <sup>28 </sup> I suoi servitori lo
        trasportarono sopra un carro a Gerusalemme e lo seppellirono nella sua
        tomba, con i suoi padri, nella città di Davide. <sup>29 </sup> Acazia
        aveva cominciato a regnare su Giuda l'undicesimo anno di Ioram, figlio di
        Acab.<br>
        Izebel divorata dai cani<br>
        <sup>30 </sup> Poi Ieu giunse a Izreel. Izebel, che lo seppe, si diede il
        belletto agli occhi, si acconciò la capigliatura e si mise alla finestra a
        guardare. <sup>31 </sup> Mentre Ieu entrava per la porta della città,
        lei gli disse: «Porti pace, nuovo Zimri, uccisore del tuo signore?» <sup>
            32
        </sup> Ieu alzò gli occhi verso la finestra e disse: «Chi è per me?
        Chi?» E due o tre funzionari, affacciatisi, volsero lo sguardo verso di
        lui. <sup>33 </sup> Egli disse: «Buttatela giù!» Quelli la buttarono, e
        il suo sangue schizzò contro il muro e contro i cavalli. Ieu le passò
        sopra, calpestandola; <sup>34 </sup> poi entrò, mangiò e bevve, quindi
        disse: «Andate a vedere quella maledetta donna e sotterratela, poiché è
        figlia di un re». <sup>35 </sup> Andarono dunque per sotterrarla, ma non
        trovarono di lei altro che il cranio, i piedi e le mani. <sup>36 </sup>
        E tornarono a riferire la cosa a Ieu, il quale disse: «Questa è la parola
        del SIGNORE pronunciata per mezzo del suo servo Elia il Tisbita, quando
        disse: "I cani divoreranno la carne di Izebel nel campo d'Izreel; <sup>
            37
        </sup> e il cadavere di Izebel sarà, nel campo d'Izreel, come letame sulla
        superficie del suolo, in modo che non si potrà dire: ‘Questa è Izebel'"».<br>

        Sterminio della famiglia di Acab<br>

        <span class="color_of_chapter">10 </span>​<sup>1 </sup> C'erano a Samaria settanta figli di Acab. Ieu scrisse
        delle lettere e le mandò a Samaria ai capi della città, agli anziani e ai
        tutori dei figli di Acab; in esse diceva: <sup>2 </sup> «Appena avrete
        ricevuto questa lettera, poiché avete con voi i figli del vostro signore e
        avete a vostra disposizione carri e cavalli, nonché una città fortificata
        e delle armi, <sup>3 </sup> scegliete il migliore e il più adatto tra i
        figli del vostro signore, mettetelo sul trono di suo padre e combattete
        per la casa del vostro signore». <sup>4 </sup> Ma quelli ebbero una gran
        paura e dissero: «Ecco, due re non gli hanno potuto resistere; come
        potremo resistergli noi?» <sup>5 </sup> Il sovrintendente del palazzo,
        il governatore della città, gli anziani e i tutori dei figli di Acab
        mandarono a dire a Ieu: «Noi siamo tuoi servi e faremo tutto quello che ci
        ordinerai; non eleggeremo nessuno come re; fa' tu quel che ti piace».<br>
        <sup>6 </sup> Allora Ieu scrisse loro una seconda lettera, nella quale
        diceva: «Se voi siete per me e volete ubbidire alla mia voce, prendete le
        teste di quegli uomini, figli del vostro signore, e venite da me, domani a
        quest'ora, a Izreel». I settanta figli del re stavano dai notabili della
        città, che li educavano. <sup>7 </sup> Appena questi ebbero ricevuta la
        lettera, presero i figli del re e li sgozzarono tutti e settanta; poi
        misero le loro teste in ceste e le mandarono a Ieu, a Izreel. <sup>8 </sup>
        Un messaggero andò da Ieu a recargli la notizia, dicendo: «Hanno portato
        le teste dei figli del re». Ieu rispose: «Mettetele in due mucchi
        all'entrata della porta della città, fino a domattina». <sup>9 </sup> La
        mattina dopo egli uscì; e, fermatosi, disse a tutto il popolo: «Voi siete
        giusti; ecco, io congiurai contro il mio signore e l'uccisi; ma chi ha
        ucciso tutti questi? <sup>10 </sup> Riconoscete dunque che non cade a
        terra neppure una delle parole che il SIGNORE pronunciò contro la casa di
        Acab; il SIGNORE ha fatto quello che predisse per mezzo del suo servo
        Elia». <sup>11 </sup> E Ieu fece morire tutti quelli che erano rimasti
        della casa di Acab a Izreel, tutti i suoi nobili, i suoi amici e i suoi
        consiglieri; non ne scampò neppure uno.<br>
        <sup>12 </sup> Poi si alzò e partì per andare a Samaria. Strada facendo,
        giunto alla casa di ritrovo dei pastori, <sup>13 </sup> Ieu s'imbattè
        nei fratelli di Acazia, re di Giuda, e disse: «Chi siete voi?» Quelli
        risposero: «Siamo i fratelli di Acazia e scendiamo a salutare i figli del
        re e i figli della regina». <sup>14 </sup> Ieu disse ai suoi:
        «Prendeteli vivi!» E quelli li presero vivi, e li sgozzarono presso la
        cisterna della casa di ritrovo. Erano quarantadue, e non ne scampò neppure
        uno. <sup>15 </sup> Ieu partì di là e trovò Ionadab, figlio di Recab,
        che gli veniva incontro; lo salutò e gli disse: «Il tuo cuore è leale
        verso il mio come il mio verso il tuo?» Ionadab rispose: «Lo è». «Se è
        così», disse Ieu, «dammi la mano». Ionadab gli diede la mano; Ieu lo fece
        salire vicino a sé sul carro e gli disse: <sup>16 </sup> «Vieni con me e
        vedrai il mio zelo per il SIGNORE!» Così lo portò via nel suo carro. <sup>
            17
        </sup> Giunto a Samaria, Ieu colpì tutti quelli che rimanevano della
        casa di Acab a Samaria, finché l'ebbe distrutta, secondo la parola che il
        SIGNORE aveva detta per mezzo di Elia.<br>
        Sterminio dei profeti di Baal<br>
        <sup>18 </sup> Poi Ieu radunò tutto il popolo e gli parlò così: «Acab ha
        servito un poco Baal; Ieu lo servirà molto di più. <sup>19 </sup>
        Convocate presso di me tutti i profeti di Baal, tutti i suoi servitori,
        tutti i suoi sacerdoti; non ne manchi neppure uno! Poiché voglio fare un
        grande sacrificio a Baal; chi mancherà non vivrà». Ma Ieu faceva questo
        con astuzia, per distruggere gli adoratori di Baal. <sup>20 </sup>
        Disse: «Bandite una festa solenne in onore di Baal!» E la festa fu
        bandita. <sup>21 </sup> Ieu inviò dei messaggeri per tutto Israele; e
        tutti gli adoratori di Baal vennero, e neppure uno mancò; entrarono nel
        tempio di Baal, e il tempio di Baal fu pieno da un capo all'altro. <sup>
            22
        </sup> Ieu disse a colui che aveva in custodia il vestiario: «Metti
        fuori i paramenti per tutti gli adoratori di Baal». E quegli mise fuori i
        paramenti. <sup>23 </sup> Allora Ieu, con Ionadab, figlio di Recab,
        entrò nel tempio di Baal e disse agli adoratori di Baal: «Cercate bene, e
        guardate che non ci sia qui con voi nessun servo del SIGNORE, ma ci siano
        soltanto gli adoratori di Baal». <sup>24 </sup> Quelli entrarono per
        offrire sacrifici e olocausti. Or Ieu teneva appostati fuori dal tempio
        ottanta uomini, ai quali aveva detto: «Colui che lascerà fuggire qualcuno
        degli uomini che io metto in vostro potere, pagherà con la sua vita la
        vita di quello». <sup>25 </sup> Quando fu finita l'offerta
        dell'olocausto, Ieu disse ai soldati e ai capitani: «Entrate, uccideteli,
        e non ne esca neppure uno!» Essi li passarono a fil di spada; poi soldati
        e capitani ne buttarono là i cadaveri e penetrarono nell'edificio del
        tempio di Baal; <sup>26 </sup> portarono fuori le statue del tempio di
        Baal e le bruciarono; <sup>27 </sup> mandarono in frantumi la statua di
        Baal; demolirono il tempio di Baal e ne fecero un immondezzaio che dura
        fino a oggi.<br>
        Idolatria e morte di Ieu<br>
        <sup>28 </sup> Così Ieu estirpò Baal da Israele; <sup>29 </sup>
        tuttavia egli non si allontanò dai peccati con i quali Geroboamo, figlio
        di Nebat, aveva fatto peccare Israele; cioè non abbandonò i vitelli d'oro
        che erano a Betel e a Dan. <sup>30 </sup> E Il SIGNORE disse a Ieu:
        «Perché tu hai eseguito puntualmente ciò che è giusto ai miei occhi e hai
        fatto alla casa di Acab tutto quello che desideravo, i tuoi figli
        sederanno sul trono d'Israele fino alla quarta generazione». <sup>31 </sup>
        Ma Ieu non si preoccupò di seguire con tutto il cuore la legge del
        SIGNORE, Dio d'Israele; non si allontanò dai peccati con i quali Geroboamo
        aveva fatto peccare Israele.<br>
        <sup>32 </sup> In quel tempo il SIGNORE cominciò a diminuire il
        territorio d'Israele; Azael difatti sconfisse gli Israeliti su tutta la
        loro frontiera: <sup>33 </sup> dal Giordano, verso oriente, soggiogò
        tutto il paese di Galaad, i Gaditi, i Rubeniti e i Manassiti, fino ad
        Aroer, che sta presso la valle dell'Arnon, vale a dire tutto il paese di
        Galaad e di Basan.<br>
        <sup>34 </sup> Il resto delle azioni di Ieu, tutto quello che fece e
        tutte le sue prodezze, si trova scritto nel libro delle Cronache dei re
        d'Israele.<br>
        <sup>35 </sup> Poi Ieu si addormentò con i suoi padri e lo seppellirono a
        Samaria. Ioacaz, suo figlio, regnò al suo posto. <sup>36 </sup> Il tempo
        che Ieu regnò sopra Israele a Samaria fu di ventott'anni.<br>

        Atalia, regina di Giuda<br>

        <span class="color_of_chapter">11 </span><sup>1 </sup> Atalia, madre di Acazia, quando vide che suo figlio era
        morto, procedette a sterminare tutta la discendenza reale. <sup>2 </sup>
        Ma Ioseba, figlia del re Ioram, sorella di Acazia, prese Ioas, figlio di
        Acazia, dal gruppo dei figli del re che stavano per essere uccisi, e lo
        nascose con la sua balia nella camera dei letti; così sfuggì alle ricerche
        di Atalia e non fu messo a morte. <sup>3 </sup> Egli rimase nascosto con
        Ioseba per sei anni nella casa del SIGNORE; intanto Atalia regnava sul
        paese.<br>
        Ioas, re di Giuda<br>
        <sup>4 </sup> Il settimo anno Ieoiada mandò a chiamare i capitani delle
        guardie del corpo dei soldati e li fece venire nella casa del SIGNORE;
        stabilì un patto con loro, li fece giurare nella casa del SIGNORE e mostrò
        loro il figlio del re. <sup>5 </sup> Poi diede loro questi ordini: «Ecco
        quello che farete: un terzo di quelli tra voi che sono di servizio il
        giorno del sabato starà di guardia alla casa del re; <sup>6 </sup> un
        altro terzo starà alla porta di Sur e un altro terzo starà alla porta che
        è dietro la caserma dei soldati. Farete la guardia alla casa, impedendo a
        tutti l'ingresso. <sup>7 </sup> E le altre due parti di voi, tutti
        quelli cioè che non sono di servizio il giorno del sabato, staranno di
        guardia alla casa del SIGNORE, intorno al re. <sup>8 </sup> Circonderete
        bene il re, ognuno con le armi in pugno; e chiunque cercherà di penetrare
        nelle vostre file sia messo a morte; voi starete con il re, quando uscirà
        e quando entrerà».<br>
        <sup>9 </sup> I capitani eseguirono tutti gli ordini dati dal sacerdote
        Ieoiada; ognuno di essi prese i suoi uomini: quelli che entravano in
        servizio il giorno del sabato e quelli che uscivano di servizio il giorno
        del sabato; e si recarono dal sacerdote Ieoiada. <sup>10 </sup> Il
        sacerdote diede ai capitani le lance e gli scudi che erano appartenuti al
        re Davide e che stavano nella casa del SIGNORE. <sup>11 </sup> I
        soldati, con le armi in pugno, presero posto all'angolo meridionale fino
        all'angolo settentrionale della casa del SIGNORE fra l'altare e
        l'edificio, in modo da proteggere il re da tutte le parti. <sup>12 </sup>
        Allora il sacerdote condusse fuori il figlio del re, gli pose in testa il
        diadema e gli consegnò la legge. E lo proclamarono re, lo unsero e,
        battendo le mani, esclamarono: «Viva il re!»<br>
        <sup>13 </sup> Atalia udì il rumore dei soldati e del popolo, e andò
        verso il popolo nella casa del SIGNORE. <sup>14 </sup> Guardò e vide il
        re in piedi sul palco, secondo l'uso; i capitani e i trombettieri erano
        accanto al re; tutto il popolo del paese era in festa al suono delle
        trombe. Allora Atalia si stracciò le vesti e gridò: «Congiura! Congiura!»
        <sup>15 </sup> Ma il sacerdote Ieoiada diede i suoi ordini ai capitani
        che comandavano l'esercito e disse loro: «Fatela uscire dalle file; e
        chiunque la seguirà sia ucciso con la spada!» Infatti il sacerdote aveva
        detto: «Non sia uccisa nella casa del SIGNORE». <sup>16 </sup> Così
        quelli le fecero largo, e lei giunse alla casa del re per la strada della
        porta dei cavalli; e là fu uccisa.<br>
        <sup>17 </sup> Ieoiada stabilì il patto – fra il SIGNORE, il re e il
        popolo – per il quale Israele doveva essere il popolo del SIGNORE; e
        stabilì pure il patto fra il re e il popolo. <sup>18 </sup> Tutto il
        popolo del paese entrò nel tempio di Baal e lo demolì; fece a pezzi tutti
        i suoi altari e le sue sculture e uccise davanti agli altari Mattan,
        sacerdote di Baal. Poi il sacerdote Ieoiada mise delle guardie alla casa
        del SIGNORE; <sup>19 </sup> prese i capitani, le guardie del corpo, i
        soldati e tutto il popolo del paese, e fecero scendere il re dalla casa
        del SIGNORE. Giunsero alla casa del re per la strada della porta dei
        soldati. E Ioas sedette sul trono dei re. <sup>20 </sup> Tutto il popolo
        del paese era in festa e la città rimase tranquilla, quando Atalia fu
        uccisa con la spada, nella casa del re.<br>
        <sup>21 </sup> Ioas aveva sette anni quando cominciò a regnare.<br>

        Restauro del tempio<br>

        <span class="color_of_chapter">12 </span><sup>1 </sup> Il settimo anno di Ieu, Ioas cominciò a regnare, e regnò
        quarant'anni a Gerusalemme. Sua madre si chiamava Sibia da Beer-Sceba.<br>
        <sup>2 </sup> Ioas fece ciò che è giusto agli occhi del SIGNORE per tutto
        il tempo in cui fu consigliato dal sacerdote Ieoiada. <sup>3 </sup>
        Tuttavia, gli alti luoghi non scomparvero; il popolo continuava a offrire
        sacrifici e incenso sugli alti luoghi.<br>
        <sup>4 </sup> Ioas disse ai sacerdoti: «Tutto il denaro
        consacrato che sarà portato alla casa del SIGNORE, vale a dire il denaro
        versato da ogni Israelita censito, il denaro che paga per il suo riscatto
        personale secondo la stima fatta dal sacerdote, tutto il denaro che
        qualunque persona decida di portare alla casa del SIGNORE, <sup>5 </sup>
        i sacerdoti lo ricevano, ognuno dalle mani dei suoi conoscenti, e se ne
        servano per fare i restauri alla casa, dovunque si troverà qualcosa da
        restaurare». <sup>6 </sup> Ma fino al ventitreesimo anno del re Ioas i
        sacerdoti non avevano ancora eseguito i restauri alla casa. <sup>7 </sup>
        Allora il re Ioas chiamò il sacerdote Ieoiada e gli altri sacerdoti e
        disse loro: «Perché non restaurate quel che c'è da restaurare nella casa?
        Da ora in poi dunque non ricevete più denaro dalle mani dei vostri
        conoscenti, ma lasciatelo per i restauri della casa». <sup>8 </sup> I
        sacerdoti acconsentirono a non ricevere più denaro dalle mani del popolo e
        a non aver più l'incarico dei restauri della casa.<br>
        <sup>9 </sup> Il sacerdote Ieoiada prese una cassa, le fece un buco nel
        coperchio e la collocò presso l'altare, a destra, entrando nella casa del
        SIGNORE; e i sacerdoti che custodivano la soglia vi mettevano tutto il
        denaro che era portato alla casa del SIGNORE. <sup>10 </sup> Quando
        vedevano che c'era molto denaro nella cassa, il segretario del re e il
        sommo sacerdote salivano a chiudere in sacchetti e a contare il denaro che
        si trovava nella casa del SIGNORE. <sup>11 </sup> Poi consegnavano il
        denaro così pesato nelle mani dei funzionari preposti ai lavori della casa
        del SIGNORE, i quali pagavano i falegnami e i costruttori che lavoravano
        alla casa del SIGNORE, <sup>12 </sup> i muratori e gli scalpellini;
        compravano il legname e le pietre da tagliare per restaurare la casa del
        SIGNORE e provvedevano a tutte le spese relative ai restauri della casa. <sup>
            13
        </sup> Ma con il denaro portato alla casa del SIGNORE non si fecero, per
        la casa del SIGNORE, né coppe d'argento, né smoccolatoi, né bacinelle, né
        trombe, né alcun altro utensile d'oro o d'argento; <sup>14 </sup> il
        denaro si dava a quelli che facevano l'opera, ed essi lo impiegavano a
        restaurare la casa del SIGNORE. <sup>15 </sup> E non si chiedeva alcun
        resoconto a quelli nelle cui mani si consegnava il denaro per pagare chi
        eseguiva il lavoro; perché agivano con fedeltà. <sup>16 </sup> Il denaro
        dei sacrifici per la colpa e quello dei sacrifici per il peccato non si
        portava nella casa del SIGNORE; era per i sacerdoti.<br>
        Tributo pagato ad Azael, re di Siria. Morte di Ioas<br>
        <sup>17 </sup> In quel tempo Azael, re di Siria, salì a combattere contro
        Gat e la conquistò; poi si dispose a salire contro Gerusalemme. <sup>18 </sup>
        Allora Ioas, re di Giuda, prese tutte le cose sacre che i suoi padri
        Giosafat, Ioram e Acazia, re di Giuda, avevano consacrate, quelle che
        aveva consacrate egli stesso e tutto l'oro che si trovava nei tesori della
        casa del SIGNORE e del palazzo del re, e mandò ogni cosa ad Azael, re di
        Siria, il quale si ritirò da Gerusalemme.<br>
        <sup>19 </sup> Il rimanente delle azioni di Ioas e tutto quello che fece
        si trova scritto nel libro delle Cronache dei re di Giuda.<br>
        <sup>20 </sup> I servitori di Ioas si rivoltarono, fecero una congiura e
        lo colpirono nella casa di Millo, sulla discesa di Silla. <sup>21 </sup>
        Iozacar, figlio di Simeat, e Iozabad, figlio di Somer, suoi servitori, lo
        colpirono ed egli morì e fu sepolto con i suoi padri nella città di
        Davide; e Amasia, suo figlio, regnò al suo posto.<br>

        Ioacaz, re d'Israele<br>

        <span class="color_of_chapter">13 </span>​<sup>1 </sup> Nel ventitreesimo anno di Ioas, figlio di Acazia, re di
        Giuda, Ioacaz, figlio di Ieu, cominciò a regnare sopra Israele a Samaria.
        Regnò diciassette anni.<br>
        <sup>2 </sup> Egli fece ciò che è male agli occhi del SIGNORE, imitò i
        peccati con i quali Geroboamo, figlio di Nebat, aveva fatto peccare
        Israele e non se ne allontanò. <sup>3 </sup> L'ira del SIGNORE si accese
        contro gli Israeliti, ed egli li diede nelle mani di Azael, re di Siria, e
        nelle mani di Ben-Adad, figlio di Azael, per tutto quel tempo. <sup>4 </sup>
        Ma Ioacaz implorò il SIGNORE e il SIGNORE lo esaudì, perché vide
        l'oppressione sotto la quale il re di Siria teneva Israele. <sup>5 </sup>
        Il SIGNORE diede un liberatore agli Israeliti, i quali riuscirono a
        sottrarsi al potere dei Siri, in modo che i figli d'Israele poterono
        abitare nelle loro tende, come prima. <sup>6 </sup> Ma non si
        allontanarono dai peccati con i quali la casa di Geroboamo aveva fatto
        peccare Israele; e continuarono a camminare per quella via; persino
        l'idolo di Astarte rimase in piedi a Samaria. <sup>7 </sup> Di tutta la
        sua gente, a Ioacaz, il SIGNORE non aveva lasciato che cinquanta
        cavalieri, dieci carri e diecimila fanti, perché il re di Siria li aveva
        distrutti e li aveva ridotti come la polvere che si calpesta.<br>
        <sup>8 </sup> Il resto delle azioni di Ioacaz, tutto quello che fece e
        tutte le sue prodezze, sono scritte nel libro delle Cronache dei re
        d'Israele.<br>
        <sup>9 </sup> Ioacaz si addormentò con i suoi padri e fu sepolto a
        Samaria; e Ioas, suo figlio, regnò al suo posto.<br>
        Ioas, re d'Israele; morte di Eliseo<br>
        <sup>10 </sup> Nel trentasettesimo anno di Ioas, re di Giuda, Ioas,
        figlio di Ioacaz, cominciò a regnare sopra Israele a Samaria, e regnò
        sedici anni.<br>
        <sup>11 </sup> Egli fece ciò che è male agli occhi del SIGNORE e non si
        allontanò da nessuno dei peccati con i quali Geroboamo, figlio di Nebat,
        aveva fatto peccare Israele, ma seguì la stessa strada.<br>
        <sup>12 </sup> Il resto delle azioni di Ioas, tutto quello che fece e il
        valore con il quale combatté contro Amasia, re di Giuda, sono scritte nel
        libro delle Cronache dei re d'Israele.<br>
        <sup>13 </sup> Ioas si addormentò con i suoi padri e Geroboamo salì sul
        trono di lui. E Ioas fu sepolto a Samaria con i re d'Israele.<br>
        <sup>14 </sup> Eliseo si ammalò di una malattia che doveva
        condurlo alla morte; e Ioas, re d'Israele, scese a trovarlo, pianse su di
        lui e disse: «Padre mio, padre mio! Carro e cavalleria d'Israele!» <sup>
            15
        </sup> Eliseo gli disse: «Prendi un arco e delle frecce». E Ioas prese
        un arco e delle frecce. <sup>16 </sup> Eliseo disse al re d'Israele:
        «Impugna l'arco». Egli impugnò l'arco; Eliseo posò le sue mani sulle mani
        del re, <sup>17 </sup> poi gli disse: «Apri la finestra a oriente». E
        Ioas l'aprì. Allora Eliseo disse: «Tira!» Egli tirò. Ed Eliseo disse:
        «Questa è una freccia di vittoria da parte del SIGNORE: la freccia della
        vittoria contro la Siria. Tu sconfiggerai i Siri ad Afec sino a
        sterminarli». <sup>18 </sup> Poi disse: «Prendi le frecce». Ioas le
        prese, ed Eliseo disse al re d'Israele: «Percuoti il suolo». Egli lo
        percosse tre volte, poi si fermò. <sup>19 </sup> L'uomo di Dio si adirò
        contro di lui e disse: «Avresti dovuto percuoterlo cinque o sei volte;
        allora tu avresti sconfitto i Siri fino a sterminarli; mentre adesso non
        li sconfiggerai che tre volte». Eliseo morì e fu sepolto.<br>
        <sup>20 </sup> L'anno seguente delle bande di Moabiti fecero una
        scorreria nel paese. <sup>21 </sup> Mentre alcune persone stavano
        seppellendo un morto, scorsero una di quelle bande e gettarono la salma
        nella tomba di Eliseo. Appena toccò le ossa di Eliseo, il morto risuscitò
        e si alzò in piedi.<br>
        <sup>22 </sup> Azael, re di Siria, aveva oppresso gli Israeliti durante
        tutta la vita di Ioacaz; <sup>23 </sup> ma il SIGNORE fece loro grazia,
        ne ebbe compassione e fu loro favorevole a causa del suo patto con
        Abraamo, con Isacco e con Giacobbe, e non li volle distruggere; e, fino a
        ora, non li ha respinti dalla sua presenza. <sup>24 </sup> Azael, re di
        Siria, morì, e Ben-Adad, suo figlio, regnò al suo posto. <sup>25 </sup>
        E Ioas, figlio di Ioacaz, riprese a Ben-Adad, figlio di Azael, le città
        che Azael aveva conquistate in guerra a Ioacaz suo padre. Ioas lo
        sconfisse tre volte e ricuperò così le città d'Israele.<br>

        Amasia, re di Giuda<br>

        <span class="color_of_chapter">14 </span>​<sup>1 </sup> Il secondo anno di Ioas, figlio di Ioacaz, re d'Israele,
        cominciò a regnare Amasia, figlio di Ioas, re di Giuda. <sup>2 </sup>
        Aveva venticinque anni quando cominciò a regnare, e regnò ventinove anni a
        Gerusalemme. Sua madre si chiamava Ioaddan ed era di Gerusalemme.<br>
        <sup>3 </sup> Egli fece ciò che è giusto agli occhi del SIGNORE; non però
        come Davide suo padre; fece interamente come aveva fatto Ioas suo padre. <sup>
            4
        </sup> Tuttavia gli alti luoghi non furono soppressi; il popolo continuava
        a offrire sacrifici e incenso sugli alti luoghi. <sup>5 </sup> Non
        appena il potere reale fu assicurato nelle sue mani, egli fece morire quei
        suoi servitori che avevano ucciso il re suo padre; <sup>6 </sup> ma non
        fece morire i figli degli uccisori, secondo quanto è scritto nel libro
        della legge di Mosè, dove il SIGNORE ha dato questo comandamento: «Non si
        metteranno a morte i padri per colpa dei figli, né si metteranno a morte i
        figli per colpa dei padri; ma ognuno sarà messo a morte per il proprio
        peccato».<br>
        <sup>7 </sup> Egli uccise diecimila Idumei nella valle del Sale; e in
        questa guerra conquistò Sela e le diede il nome di Iocteel, che ha
        conservato fino a oggi.<br>
        <sup>8 </sup> Allora Amasia inviò dei messaggeri a Ioas, figlio di
        Ioacaz, figlio di Ieu, re d'Israele, per dirgli: «Vieni, affrontiamoci!» <sup>
            9
        </sup> Ioas, re d'Israele, mandò a dire ad Amasia, re di Giuda: «Il rovo
        del Libano mandò a dire al cedro del Libano: "Da' tua figlia in sposa a
        mio figlio". E le bestie selvagge del Libano passarono e calpestarono il
        rovo. <sup>10 </sup> Tu hai sconfitto gli Idumei e il tuo cuore ti ha
        reso orgoglioso. Godi la tua gloria e stattene a casa tua. Perché
        impegnarti in una disgraziata impresa che porterebbe alla rovina te e il
        regno di Giuda insieme a te?» <sup>11 </sup> Ma Amasia non gli volle dar
        retta. Così Ioas, re d'Israele, marciò contro Amasia; ed egli e Amasia, re
        di Giuda, si trovarono faccia a faccia a Bet-Semes, nel territorio di
        Giuda. <sup>12 </sup> Giuda fu sconfitto da Israele; gli uomini di Giuda
        fuggirono, ognuno alla sua tenda. <sup>13 </sup> A Bet-Semes Ioas, re
        d'Israele, fece prigioniero Amasia, re di Giuda, figlio di Ioas, figlio di
        Acazia. Poi venne a Gerusalemme e fece una breccia di quattrocento cubiti
        nelle mura di Gerusalemme, dalla porta di Efraim alla porta dell'Angolo. <sup>
            14
        </sup> E prese tutto l'oro e l'argento e tutti i vasi che si trovavano
        nella casa del SIGNORE e nei tesori del palazzo del re; prese anche degli
        ostaggi e se ne tornò a Samaria.<br>
        <sup>15 </sup> Il resto delle azioni compiute da Ioas, il suo valore e
        come combatté contro Amasia, re di Giuda, sono cose scritte nel libro
        delle Cronache dei re d'Israele.<br>
        <sup>16 </sup> Ioas si addormentò con i suoi padri e fu sepolto a Samaria
        con i re d'Israele; e Geroboamo, suo figlio, regnò al suo posto.<br>
        <sup>17 </sup> Amasia, figlio di Ioas, re di Giuda, visse ancora quindici
        anni dopo la morte di Ioas, figlio di Ioacaz, re d'Israele.<br>
        <sup>18 </sup> Il resto delle azioni di Amasia si trova scritto nel libro
        delle Cronache dei re di Giuda.<br>
        <sup>19 </sup> Fu organizzata una congiura contro di lui a Gerusalemme,
        ed egli fuggì a Lachis, ma lo fecero inseguire fino a Lachis e là fu messo
        a morte. <sup>20 </sup> Da quel luogo fu trasportato sopra cavalli e
        quindi sepolto a Gerusalemme con i suoi padri nella città di Davide. <sup>
            21
        </sup> Tutto il popolo di Giuda prese Azaria, che aveva allora sedici
        anni, e lo fece re al posto di Amasia suo padre. <sup>22 </sup> Egli
        riconquistò Elat, la riscostruì e la annesse al regno di Giuda, dopo che
        il re Amasia si fu addormentato con i suoi padri.<br>
        Geroboamo II, re d'Israele<br>
        <sup>23 </sup> Nel quindicesimo anno di Amasia, figlio di Ioas, re di
        Giuda, cominciò a regnare a Samaria Geroboamo, figlio di Ioas, re
        d'Israele, e regnò quarantun anni.<br>
        <sup>24 </sup> Egli fece quello che è male agli occhi del SIGNORE; non si
        allontanò da nessuno dei peccati con i quali Geroboamo, figlio di Nebat,
        aveva fatto peccare Israele. <sup>25 </sup> Egli ristabilì i confini
        d'Israele dall'ingresso di Camat al mare della pianura, come il SIGNORE,
        Dio d'Israele, aveva detto per mezzo del suo servitore il profeta Giona,
        figlio di Amittai, che era di Gat-Efer. <sup>26 </sup> Il SIGNORE aveva
        visto che l'afflizione d'Israele era amarissima, che schiavi e liberi
        erano ridotti all'estremo e che non c'era più nessuno che soccorresse
        Israele. <sup>27 </sup> Il SIGNORE non aveva parlato ancora di
        cancellare il nome d'Israele da sotto al cielo; quindi li salvò, per mezzo
        di Geroboamo, figlio di Ioas.<br>
        <sup>28 </sup> Il resto delle azioni di Geroboamo, tutto
        quello che fece, il suo valore in guerra e come riconquistò a Israele
        Damasco e Camat, che erano appartenute a Giuda, si trova scritto nel libro
        delle Cronache dei re d'Israele.<br>
        <sup>29 </sup> Geroboamo si addormentò con i suoi padri, i re d'Israele;
        e Zaccaria, suo figlio, regnò al suo posto.<br>

        Regno di Azaria, chiamato anche Uzzia, re di Giuda<br>

        ​<span class="color_of_chapter">15 </span><sup>1 </sup> Il ventisettesimo anno di Geroboamo, re d'Israele,
        cominciò a regnare Azaria, figlio di Amasia, re di Giuda. <sup>2 </sup>
        Aveva sedici anni quando cominciò a regnare, e regnò cinquantadue anni a
        Gerusalemme. Sua madre si chiamava Iecolia ed era di Gerusalemme.<br>
        <sup>3 </sup> Egli fece ciò che è giusto agli occhi del SIGNORE, proprio
        come aveva fatto Amasia suo padre. <sup>4 </sup> Tuttavia, gli alti
        luoghi non furono soppressi; il popolo continuava a offrire sacrifici e
        incenso sugli alti luoghi. <sup>5 </sup> Il SIGNORE colpì il re, che fu
        lebbroso fino al giorno della sua morte e visse in una casa appartata; e
        Iotam, figlio del re, dirigeva la casa reale e rendeva giustizia al popolo
        del paese.<br>
        <sup>6 </sup> Il resto delle azioni di Azaria e tutto quello che fece è
        scritto nel libro delle Cronache dei re di Giuda.<br>
        <sup>7 </sup> Azaria si addormentò con i suoi padri, e con i suoi padri
        lo seppellirono nella città di Davide; e Iotam, suo figlio, regnò al suo
        posto.<br>
        Zaccaria, re d'Israele<br>
        <sup>8 </sup> Il trentottesimo anno di Azaria, re di Giuda, Zaccaria,
        figlio di Geroboamo, cominciò a regnare sopra Israele a Samaria, e regnò
        sei mesi.<br>
        <sup>9 </sup> Egli fece ciò che è male agli occhi del SIGNORE, come
        avevano fatto i suoi padri; non si allontanò dai peccati con i quali
        Geroboamo, figlio di Nebat, aveva fatto peccare Israele. <sup>10 </sup>
        E Sallum, figlio di Iabes, congiurò contro di lui; lo colpì in presenza
        del popolo, lo uccise e regnò al suo posto.<br>
        <sup>11 </sup> Il rimanente delle azioni di Zaccaria è scritto nel libro
        delle Cronache dei re d'Israele.<br>
        <sup>12 </sup> Così si avverò la parola che il SIGNORE aveva detta a Ieu:
        «I tuoi figli sederanno sul trono d'Israele fino alla quarta generazione».
        E così avvenne.<br>
        Sallum, Menaem, Pecachia e Peca, re d'Israele<br>
        <sup>13 </sup> Sallum, figlio di Iabes, cominciò a regnare l'anno
        trentanovesimo di Uzzia, re di Giuda, e regnò un mese a Samaria. <sup>
            14
        </sup> E Menaem, figlio di Gadi, salì da Tirsa e venne a Samaria; colpì in
        Samaria Sallum, figlio di Iabes, lo uccise e regnò al suo posto.<br>
        <sup>15 </sup> Il rimanente delle azioni di Sallum e la congiura che egli
        organizzò sono cose scritte nel libro delle Cronache dei re d'Israele.<br>
        <sup>16 </sup> Allora Menaem, partito da Tirsa, colpì Tifsa, tutto quello
        che vi si trovava e il suo territorio; la colpì perché essa non gli aveva
        aperto le sue porte; e fece sventrare tutte le donne incinte che vi si
        trovavano.<br>
        <sup>17 </sup> L'anno trentanovesimo del regno di Azaria, re di Giuda,
        Menaem, figlio di Gadi, cominciò a regnare sopra Israele, e regnò dieci
        anni a Samaria.<br>
        <sup>18 </sup> Egli fece ciò che è male agli occhi del SIGNORE; non si
        allontanò dai peccati con i quali Geroboamo, figlio di Nebat, aveva fatto
        peccare Israele. <sup>19 </sup> Ai suoi tempi Pul, re d'Assiria, invase
        il paese; e Menaem diede a Pul mille talenti d'argento affinché gli desse
        manforte per assicurare nelle sue mani il potere reale. <sup>20 </sup>
        Menaem fece pagare quel denaro a Israele, a tutti quelli che erano molto
        ricchi, per darlo al re d'Assiria; li tassò in ragione di cinquanta sicli
        d'argento a testa. Così il re d'Assiria se ne andò via e non si fermò nel
        paese.<br>
        <sup>21 </sup> Il rimanente delle azioni di Menaem e tutto quello che
        fece è scritto nel libro delle Cronache dei re d'Israele.<br>
        <sup>22 </sup> Menaem si addormentò con i suoi padri, e Pecachia, suo
        figlio, regnò al suo posto.<br>
        <sup>23 </sup> Il cinquantesimo anno di Azaria, re di Giuda, Pecachia,
        figlio di Menaem, cominciò a regnare sopra Israele a Samaria, e regnò due
        anni.<br>
        <sup>24 </sup> Egli fece ciò che è male agli occhi del SIGNORE; non si
        allontanò dai peccati con i quali Geroboamo, figlio di Nebat, aveva fatto
        peccare Israele. <sup>25 </sup> Peca, figlio di Remalia, suo capitano,
        congiurò contro di lui e lo colpì a Samaria, e con lui Argob e Arec, nella
        torre del palazzo reale. Aveva con sé cinquanta uomini di Galaad; uccise
        Pecachia e regnò al suo posto.<br>
        <sup>26 </sup> Il rimanente delle azioni di Pecachia e tutto quello che
        fece è scritto nel libro delle Cronache dei re d'Israele.<br>
        <sup>27 </sup> Il cinquantaduesimo anno di Azaria, re di Giuda, Peca,
        figlio di Remalia, cominciò a regnare su Israele a Samaria, e regnò
        vent'anni.<br>
        <sup>28 </sup> Egli fece ciò che è male agli occhi del SIGNORE; non si
        allontanò dai peccati con i quali Geroboamo, figlio di Nebat, aveva fatto
        peccare Israele. <sup>29 </sup> Al tempo di Peca, re d'Israele, venne
        Tiglat-Pileser, re d'Assiria, e prese Iion, Abel-Bet-Maaca, Ianoa, Chedes,
        Asor, Galaad, la Galilea, tutto il paese di Neftali, e ne deportò gli
        abitanti in Assiria. <sup>30 </sup> Osea, figlio di Ela, organizzò una
        congiura contro Peca, figlio di Remalia; lo colpì, lo uccise e regnò al
        suo posto, l'anno ventesimo del regno di Iotam, figlio di Uzzia.<br>
        <sup>31 </sup> Il rimanente delle azioni di Peca e tutto quello che fece
        è scritto nel libro delle Cronache dei re d'Israele.<br>
        Iotam, re di Giuda<br>
        <sup>32 </sup> L'anno secondo del regno di Peca, figlio di Remalia, re
        d'Israele, cominciò a regnare Iotam, figlio di Uzzia, re di Giuda. <sup>
            33
        </sup> Aveva venticinque anni quando cominciò a regnare, e regnò sedici
        anni a Gerusalemme. Sua madre si chiamava Ierusa, figlia di Sadoc.<br>
        <sup>34 </sup> Egli fece ciò che è giusto agli occhi del
        SIGNORE, interamente come aveva fatto Uzzia suo padre. <sup>35 </sup>
        Tuttavia, gli alti luoghi non furono soppressi; il popolo continuava a
        offrire sacrifici e incenso sugli alti luoghi. Iotam costruì la porta
        superiore della casa del SIGNORE.<br>
        <sup>36 </sup> Il rimanente delle azioni di Iotam e tutto quello che fece
        è scritto nel libro delle Cronache dei re di Giuda.<br>
        <sup>37 </sup> In quel tempo il SIGNORE cominciò a mandare contro Giuda
        Resin, re di Siria, e Peca, figlio di Remalia.<br>
        <sup>38 </sup> Iotam si addormentò con i suoi padri, e con i suoi padri
        fu sepolto nella città di Davide, suo padre. E Acaz, suo figlio, regnò al
        suo posto.<br>

        Acaz, re di Giuda<br>

        <span class="color_of_chapter">16 </span>​<sup>1 </sup> L'anno diciassettesimo di Peca, figlio di Remalia,
        cominciò a regnare Acaz, figlio di Iotam, re di Giuda.<br>
        <sup>2 </sup> Acaz aveva vent'anni quando cominciò a regnare, e regnò
        sedici anni a Gerusalemme. Egli non fece ciò che è giusto agli occhi del
        SIGNORE, suo Dio, come aveva fatto Davide, suo padre; <sup>3 </sup> ma
        seguì l'esempio dei re d'Israele e fece passare per il fuoco persino suo
        figlio, seguendo le pratiche abominevoli delle genti che il SIGNORE aveva
        cacciate davanti ai figli d'Israele; <sup>4 </sup> offriva sacrifici e
        incenso sugli alti luoghi, sulle colline e sotto ogni albero verdeggiante.<br>
        <sup>5 </sup> Allora Resin, re di Siria, e Peca, figlio di Remalia, re
        d'Israele, marciarono contro Gerusalemme per assalirla; e vi assediarono
        Acaz, ma non riuscirono a vincerlo. <sup>6 </sup> In quel tempo la Siria
        riconquistò Elat. Resin, re di Siria, scacciò i Giudei da Elat e i Siri
        entrarono a Elat, dove sono rimasti fino a oggi.<br>
        <sup>7 </sup> Acaz inviò dei messaggeri a Tiglat-Pileser, re degli
        Assiri, per dirgli: «Io sono tuo servo e tuo figlio; sali qua e liberami
        dalle mani del re di Siria e dalle mani del re d'Israele, che hanno
        marciato contro di me». <sup>8 </sup> Acaz prese l'argento e l'oro che
        si poté trovare nella casa del SIGNORE e nei tesori del palazzo reale, e
        li mandò in dono al re degli Assiri. <sup>9 </sup> Il re d'Assiria gli
        diede ascolto; marciò contro Damasco, la prese, ne deportò gli abitanti a
        Chir e uccise Resin.<br>
        <sup>10 </sup> Allora il re Acaz andò a Damasco, incontro a
        Tiglat-Pileser, re d'Assiria; e dopo aver visto l'altare che era a
        Damasco, il re Acaz mandò al sacerdote Uria il disegno e il modello di
        quell'altare, in tutti i suoi particolari. <sup>11 </sup> Il sacerdote
        Uria costruì un altare, esattamente secondo il modello che il re Acaz gli
        aveva mandato da Damasco; e il sacerdote Uria lo costruì prima del ritorno
        del re Acaz da Damasco. <sup>12 </sup> Al suo ritorno da Damasco, il re
        vide l'altare, si avvicinò, vi salì, <sup>13 </sup> vi fece bruciare
        sopra il suo olocausto e la sua offerta, vi versò la sua libazione e vi
        sparse il sangue dei suoi sacrifici di riconoscenza. <sup>14 </sup>
        L'altare di bronzo, che era davanti al SIGNORE – perché non fosse fra il
        nuovo altare e la casa del SIGNORE – lo pose di fianco al nuovo altare,
        verso settentrione. <sup>15 </sup> Il re Acaz diede quest'ordine al
        sacerdote Uria: «Fa' bruciare sull'altare grande l'olocausto del mattino e
        l'offerta della sera, l'olocausto del re e la sua oblazione, gli olocausti
        di tutto il popolo del paese e le sue oblazioni; versaci le loro libazioni
        e spandivi tutto il sangue degli olocausti e tutto il sangue dei
        sacrifici; ma quanto all'altare di bronzo deciderò io». <sup>16 </sup>
        Il sacerdote Uria fece tutto quello che il re Acaz gli aveva comandato. <sup>
            17
        </sup> Il re Acaz spezzò anche i riquadri delle basi e ne tolse le
        conche che c'erano sopra; fece togliere il Mare di bronzo da sopra i buoi
        di bronzo che servivano da sostegno e lo posò sopra un pavimento di
        pietra. <sup>18 </sup> Fece anche togliere dalla casa del SIGNORE, a
        causa del re d'Assiria, il portico del sabato, che era stato costruito
        nella casa, e l'ingresso esterno riservato al re. <sup>19 </sup> Il
        rimanente delle azioni compiute da Acaz è scritto nel libro delle Cronache
        dei re di Giuda.<br>
        <sup>20 </sup> Acaz si addormentò con i suoi padri, e con i suoi padri fu
        sepolto nella città di Davide. Suo figlio, Ezechia, gli succedette nel
        regno.<br>

        Osea, ultimo re d'Israele; cause della deportazione del popolo israelita<br>

        <span class="color_of_chapter">17 </span>​<sup>1 </sup> Il dodicesimo anno di Acaz, re di Giuda, Osea, figlio di
        Ela, cominciò a regnare su Israele a Samaria, e regnò nove anni.<br>
        <sup>2 </sup> Egli fece ciò che è male agli occhi del SIGNORE; non però
        come gli altri re d'Israele che l'avevano preceduto.<br>
        <sup>3 </sup> Salmaneser, re d'Assiria, marciò contro di lui; Osea fu
        sottomesso a lui e gli pagò un tributo. <sup>4 </sup> Poi il re
        d'Assiria scoprì una congiura organizzata da Osea, il quale aveva inviato
        dei messaggeri a So, re d'Egitto, e non pagava più il consueto tributo
        annuale al re d'Assiria; perciò il re d'Assiria lo fece imprigionare e
        mettere in catene. <sup>5 </sup> Poi il re d'Assiria invase tutto il
        paese, marciò contro Samaria e l'assediò per tre anni. <sup>6 </sup> Nel
        nono anno di Osea il re d'Assiria prese Samaria; deportò gli Israeliti in
        Assiria e li collocò in Ala e sull'Abor, fiume di Gozan, e nelle città dei
        Medi.<br>
        <sup>7 </sup> Questo avvenne perché i figli d'Israele avevano peccato
        contro il SIGNORE, loro Dio, che li aveva fatti uscire dal paese d'Egitto,
        sottraendoli al potere del faraone, re d'Egitto, e avevano adorato altri
        dèi; <sup>8 </sup> essi avevano imitato i costumi delle nazioni che il
        SIGNORE aveva cacciate davanti a loro, e quelli che i re d'Israele avevano
        introdotti. <sup>9 </sup> I figli d'Israele avevano fatto, in segreto,
        contro il SIGNORE, loro Dio, delle cose non giuste: si erano costruiti
        degli alti luoghi in tutte le loro città, dalle torri dei guardiani alle
        città fortificate; <sup>10 </sup> avevano eretto colonne e idoli sopra
        ogni colle elevato e sotto ogni albero verdeggiante, <sup>11 </sup> e
        là, su tutti gli alti luoghi, avevano offerto incenso, come le nazioni che
        il SIGNORE aveva cacciate davanti a loro. Avevano commesso azioni
        malvagie, provocando l'ira del SIGNORE, <sup>12 </sup> e avevano servito
        gli idoli, mentre il SIGNORE aveva loro detto: «Non fate una cosa simile!»
        <sup>13 </sup> Eppure il SIGNORE aveva avvertito Israele e Giuda per
        mezzo di tutti i profeti e di tutti i veggenti, dicendo: «Convertitevi
        dalle vostre vie malvagie e osservate i miei comandamenti e i miei
        precetti, seguendo in tutto la legge che io prescrissi ai vostri padri e
        che ho mandata a voi per mezzo dei miei servi, i profeti». <sup>14 </sup>
        Ma essi non vollero dargli ascolto e irrigidirono il collo, come avevano
        fatto i loro padri, i quali non ebbero fede nel SIGNORE, nel loro Dio, <sup>
            15
        </sup> e rifiutarono le sue leggi e il patto che egli aveva stabilito
        con i loro padri e gli avvertimenti che egli aveva dato loro. Andarono
        dietro a cose vane, diventando vani essi stessi, e andarono dietro alle
        nazioni circostanti, che il SIGNORE aveva loro proibito d'imitare; <sup>
            16
        </sup> e abbandonarono tutti i comandamenti del SIGNORE, loro Dio; si
        fecero due vitelli di metallo fuso, si fabbricarono degli idoli di
        Astarte, adorarono tutto l'esercito del cielo, servirono Baal; <sup>17 </sup>
        fecero passare per il fuoco i loro figli e le loro figlie, si applicarono
        alla divinazione e agli incantesimi e si diedero a fare ciò che è male
        agli occhi del SIGNORE, provocandone lo sdegno. <sup>18 </sup> Perciò il
        SIGNORE si adirò fortemente contro Israele e lo allontanò dalla sua
        presenza; non rimase altro che la sola tribù di Giuda. <sup>19 </sup> E
        neppure Giuda osservò i comandamenti del SIGNORE, suo Dio, ma seguì i
        costumi stabiliti da Israele. <sup>20 </sup> Il SIGNORE respinse tutto
        il popolo d'Israele, lo umiliò e l'abbandonò ai predoni, finché lo cacciò
        via dalla sua presenza. <sup>21 </sup> Infatti, quando egli ebbe
        strappato Israele dalla casa di Davide e quelli ebbero proclamato re
        Geroboamo, figlio di Nebat, Geroboamo distolse Israele dal seguire il
        SIGNORE e li fece peccare gravemente. <sup>22 </sup> I figli d'Israele
        si abbandonarono a tutti i peccati che Geroboamo aveva commessi, e non se
        ne allontanarono, <sup>23 </sup> finché il SIGNORE mandò via Israele
        dalla sua presenza, come aveva predetto per bocca di tutti i profeti suoi
        servi; e Israele fu deportato dal suo paese in Assiria, dov'è rimasto fino
        a oggi.<br>
        Origine dei Samaritani<br>
        <sup>24 </sup> Il re d'Assiria fece venire genti da Babilonia, da Cuta,
        da Avva, da Camat e da Sefarvaim, e le stabilì nelle città della Samaria
        al posto dei figli d'Israele; e quelle presero possesso della Samaria e
        abitarono nelle sue città. <sup>25 </sup> Quando cominciarono a
        risiedervi, non temevano il SIGNORE; e il SIGNORE mandò contro di loro dei
        leoni, che facevano strage fra di loro. <sup>26 </sup> Allora dissero al
        re d'Assiria: «Le genti che tu hai trasportate e stabilite nelle città
        della Samaria non conoscono il modo di servire il Dio del paese; perciò
        questi ha mandato contro di loro dei leoni, che ne fanno strage, perché
        non conoscono il modo di servire il Dio del paese». <sup>27 </sup>
        Allora il re d'Assiria diede quest'ordine: «Fate tornare laggiù uno dei
        sacerdoti che avete deportato di là; vada a stabilirsi in quel luogo e
        insegni loro il modo di servire il Dio del paese». <sup>28 </sup> Così
        uno dei sacerdoti che erano stati deportati dalla Samaria venne a
        stabilirsi a Betel e insegnò loro come dovevano temere il SIGNORE. <sup>
            29
        </sup> Tuttavia ogni popolazione si fece i propri dèi nelle città dove
        abitava e li mise nei templi degli alti luoghi che i Samaritani avevano
        costruiti. <sup>30 </sup> Quelli provenienti da Babilonia fecero
        Succot-Benot; quelli provenienti da Cuta fecero Nergal; quelli provenienti
        da Camat fecero Asima; <sup>31 </sup> quelli provenienti da Avva fecero
        Nibaz e Tartac; e quelli provenienti da Sefarvaim bruciavano i loro figli
        in onore di Adrammelec e di Anammelec, divinità di Sefarvaim. <sup>32 </sup>
        Temevano anche il SIGNORE; e si fecero dei sacerdoti per gli alti luoghi
        scegliendoli tra di loro, i quali offrivano per loro dei sacrifici nei
        templi degli alti luoghi. <sup>33 </sup> Così temevano il SIGNORE e
        servivano al tempo stesso i loro dèi, secondo le usanze delle regioni da
        cui erano stati deportati in Samaria.<br>
        <sup>34 </sup> Anche oggi essi continuano a seguire le loro antiche
        abitudini: non temono il SIGNORE e non si conformano né alle loro leggi e
        ai loro precetti, né alla legge e ai comandamenti che il SIGNORE
        prescrisse ai figli di Giacobbe, da lui chiamato Israele, <sup>35 </sup>
        con i quali il SIGNORE aveva stabilito un patto, dando loro quest'ordine:
        «Non temete altri dèi, non vi prostrate davanti a loro, non li servite, né
        offrite loro sacrifici; <sup>36 </sup> ma temete il SIGNORE, che vi fece
        uscire dal paese d'Egitto con gran potenza e con il suo braccio disteso;
        davanti a lui prostratevi e a lui offrite sacrifici. <sup>37 </sup>
        Abbiate cura di mettere sempre in pratica i precetti, le regole, la legge
        e i comandamenti che egli scrisse per voi; e non temete altri dèi. <sup>
            38
        </sup> Non dimenticate il patto che io stabilii con voi e non temete
        altri dèi; <sup>39 </sup> ma temete il SIGNORE, il vostro Dio, ed egli
        vi libererà dalle mani di tutti i vostri nemici». <sup>40 </sup> Ma
        quelli non ubbidirono e continuarono invece a seguire le loro antiche
        abitudini. <sup>41 </sup> Così quelle genti temevano il SIGNORE e allo
        stesso tempo servivano i loro idoli; e i loro figli e i figli dei loro
        figli hanno continuato fino a questo giorno a fare quello che avevano
        fatto i loro padri.<br>
        Gli ultimi re di Giuda, da Ezechia fino alla deportazione in Babilonia<br>

        Ezechia, re di Giuda<br>

        <span class="color_of_chapter">18 </span>​<sup>1 </sup> Il terzo anno di Osea, figlio di Ela, re d'Israele,
        cominciò a regnare Ezechia, figlio di Acaz, re di Giuda. <sup>2 </sup>
        Aveva venticinque anni quando cominciò a regnare, e regnò ventinove anni a
        Gerusalemme. Sua madre si chiamava Abi, figlia di Zaccaria.<br>
        <sup>3 </sup> Egli fece ciò che è giusto agli occhi del SIGNORE, proprio
        come aveva fatto Davide suo padre. <sup>4 </sup> Soppresse gli alti
        luoghi, frantumò le statue, abbatté l'idolo di Astarte e fece a pezzi il
        serpente di bronzo che Mosè aveva fatto; perché fino a quel tempo i figli
        d'Israele gli avevano offerto incenso; lo chiamò Neustan. <sup>5 </sup>
        Egli mise la sua fiducia nel SIGNORE, Dio d'Israele; e, fra tutti i re di
        Giuda che vennero dopo di lui o che lo precedettero, non ve ne fu nessuno
        simile a lui. <sup>6 </sup> Si tenne unito al SIGNORE, non cessò di
        seguirlo e osservò i comandamenti che il SIGNORE aveva dati a Mosè. <sup>
            7
        </sup> Il SIGNORE fu con Ezechia, che riusciva in tutte le sue imprese. Si
        ribellò al re d'Assiria e non gli fu più sottomesso; <sup>8 </sup>
        sconfisse i Filistei fino a Gaza e ne devastò il territorio, dalle torri
        dei guardiani alle città fortificate.<br>
        <sup>9 </sup> Il quarto anno del re Ezechia, che era il settimo anno di
        Osea, figlio di Ela, re d'Israele, Salmaneser, re d'Assiria, marciò contro
        Samaria e l'assediò. <sup>10 </sup> Dopo tre anni la conquistò; il sesto
        anno di Ezechia, che era il nono anno di Osea, re d'Israele, Samaria fu
        presa. <sup>11 </sup> Il re d'Assiria trasportò gli Israeliti in Assiria
        e li collocò in Ala e sull'Abor, fiume di Gozan, e nelle città dei Medi. <sup>
            12
        </sup> Infatti non avevano ubbidito alla voce del SIGNORE, loro Dio, e
        avevano trasgredito il suo patto, cioè tutto quello che Mosè, servo del
        SIGNORE, aveva comandato; essi non l'avevano ascoltato, né messo in
        pratica.<br>
        Invasione degli Assiri<br>
        <sup>13 </sup> Il quattordicesimo anno del re Ezechia, Sennacherib, re
        d'Assiria, marciò contro tutte le città fortificate di Giuda e le
        conquistò. <sup>14 </sup> Ezechia, re di Giuda, mandò a dire al re
        d'Assiria a Lachis: «Ho sbagliato; ritìrati e io mi sottometterò a tutto
        quello che m'imporrai». Il re d'Assiria impose a Ezechia, re di Giuda,
        trecento talenti d'argento e trenta talenti d'oro. <sup>15 </sup>
        Ezechia diede tutto l'argento che si trovava nella casa del SIGNORE e nei
        tesori del palazzo del re. <sup>16 </sup> Fu allora che Ezechia, re di
        Giuda, staccò dalle porte del tempio del SIGNORE e dagli stipiti le lame
        d'oro di cui egli stesso li aveva ricoperti, e le diede al re d'Assiria.<br>
        <sup>17 </sup> Il re d'Assiria, da Lachis, mandò a Ezechia, a
        Gerusalemme, il generale in capo, il capo delle guardie e il gran coppiere
        con un grande esercito. Essi salirono e giunsero a Gerusalemme. Quando
        arrivarono, si fermarono presso l'acquedotto dello stagno superiore, che è
        sulla strada del campo del lavandaio. <sup>18 </sup> Chiamarono il re;
        ed Eliachim, figlio di Chilchia, sovrintendente del palazzo, andò da loro
        con Sebna, il segretario, e con Ioa, figlio di Asaf, l'archivista.<br>
        <sup>19 </sup> Rabsachè disse loro: «Andate a dire a Ezechia: "Così parla
        il gran re, il re d'Assiria: Che fiducia è questa che tu hai? <sup>20 </sup>
        Tu dici che, per fare la guerra, consiglio e forza sono soltanto parole;
        ma in chi metti la tua fiducia per osare ribellarti a me? <sup>21 </sup>
        Ora ecco, tu confidi nell'Egitto, in quel sostegno di canna rotta, che
        penetra nella mano di chi vi si appoggia e gliela fora; così è il faraone,
        re d'Egitto, per tutti quelli che confidano in lui. <sup>22 </sup> Forse
        mi direte: ‘Noi confidiamo nel SIGNORE, nel nostro Dio'. Ma non è forse
        quello stesso di cui Ezechia ha soppresso gli alti luoghi e gli altari,
        dicendo a Giuda e a Gerusalemme: ‘Voi adorerete davanti a questo altare a
        Gerusalemme'? <sup>23 </sup> Ora, fa' una scommessa con il mio signore,
        il re d'Assiria: io ti darò duemila cavalli, se tu puoi fornire
        altrettanti cavalieri da cavalcarli. <sup>24 </sup> Come potresti tu far
        voltare le spalle a un solo ufficiale, uno dei minimi servitori del mio
        signore? Ma tu confidi nell'Egitto per avere carri e cavalieri. <sup>25 </sup>
        Adesso sono forse salito senza il volere del SIGNORE contro questo luogo
        per distruggerlo? Il SIGNORE mi ha detto: ‘Sali contro questo paese e
        distruggilo'"».<br>
        <sup>26 </sup> Allora Eliachim, figlio di Chilchia, Sebna e
        Ioa dissero a Rabsachè: «Ti prego, parla ai tuoi servi in aramaico, perché
        noi lo capiamo; non parlarci in lingua giudaica poiché il popolo che sta
        sulle mura ascolta». <sup>27 </sup> Ma Rabsachè rispose loro: «Il mio
        signore mi ha forse mandato a dire queste parole al tuo signore e a te
        solamente? Non mi ha forse mandato a dirle a questi uomini che stanno
        sulle mura e che presto saranno ridotti a mangiare i loro escrementi e a
        bere la loro urina con voi?»<br>
        <sup>28 </sup> Allora Rabsachè, stando in piedi, gridò ad alta voce e
        disse in lingua giudaica: «Udite la parola del gran re, del re d'Assiria!
        <sup>29 </sup> Così parla il re: "Non v'inganni Ezechia; poiché egli non
        potrà liberarvi dalle mie mani; <sup>30 </sup> né vi faccia Ezechia
        riporre la vostra fiducia nel SIGNORE, dicendo: ‘Il SIGNORE ci libererà di
        certo, questa città non sarà data nelle mani del re d'Assiria'". <sup>
            31
        </sup> Non date retta a Ezechia, perché così dice il re d'Assiria: "Fate
        la pace con me e arrendetevi a me, e ognuno di voi mangerà il frutto della
        sua vite e del suo fico e berrà l'acqua della sua cisterna, <sup>32 </sup>
        finché io venga e vi conduca in un paese simile al vostro: paese ricco di
        grano e di vino, paese di pane e di vigne, d'ulivi e di miele; e voi
        vivrete, e non morrete". Non date dunque ascolto a Ezechia, quando cerca
        d'ingannarvi dicendo: "Il SIGNORE ci libererà". <sup>33 </sup> Qualcuno
        degli dèi delle nazioni ha forse liberato il suo paese dalle mani del re
        d'Assiria? <sup>34 </sup> Dove sono gli dèi di Camat e di Arpad? Dove
        sono gli dèi di Sefarvaim, di Ena e d'Ivva? Hanno forse liberato Samaria
        dalla mia mano? <sup>35 </sup> Fra tutti gli dèi di quei paesi quali
        sono quelli che hanno liberato il loro paese dalla mia mano? Il SIGNORE
        potrà forse liberare Gerusalemme dalla mia mano?»<br>
        <sup>36 </sup> Il popolo tacque e non gli rispose nulla; poiché il re
        aveva dato quest'ordine: «Non gli rispondete!» <sup>37 </sup> Allora
        Eliachim, figlio di Chilchia, sovrintendente del palazzo, Sebna, il
        segretario, e Ioa, figlio di Asaf, l'archivista, andarono da Ezechia con
        le vesti stracciate e gli riferirono le parole di Rabsachè.<br>

        Gerusalemme salvata; l'esercito di Sennacherib distrutto<br>

        <span class="color_of_chapter">19 </span>​<sup>1 </sup> Quando il re Ezechia ebbe udito questo, si stracciò le
        vesti, si coprì di un sacco ed entrò nella casa del SIGNORE. <sup>2 </sup>
        Mandò Eliachim, sovrintendente del palazzo, Sebna, il segretario, e i
        sacerdoti più anziani, coperti di sacchi, dal profeta Isaia, figlio di
        Amots. <sup>3 </sup> Essi gli dissero: «Così parla Ezechia: "Oggi è
        giorno d'angoscia, di castigo e di disonore; poiché i figli stanno per
        uscire dal grembo materno, però manca la forza per partorirli. <sup>4 </sup>
        Forse il SIGNORE, il tuo Dio, ha udito tutte le parole di Rabsachè, che il
        re d'Assiria, suo signore, ha mandato per insultare il Dio vivente; e
        forse il SIGNORE, tuo Dio, lo punirà per le parole che ha udite.
        Rivolgigli dunque una preghiera in favore del resto del popolo che rimane
        ancora"».<br>
        <sup>5 </sup> I servi del re Ezechia andarono dunque da Isaia. <sup>6 </sup>
        E Isaia disse loro: «Così direte al vostro signore: "Così dice il SIGNORE:
        ‘Non temere per le parole che hai udite, con le quali i servi del re
        d'Assiria mi hanno insultato. <sup>7 </sup> Ecco, io metterò in lui uno
        spirito tale che, all'udire una certa notizia, egli tornerà nel suo paese;
        e io lo farò morire di spada nel suo paese'"».<br>
        <sup>8 </sup> Rabsachè tornò dal re d'Assiria e lo trovò che assediava
        Libna; poiché aveva saputo che il suo signore era partito da Lachis. <sup>
            9
        </sup> Il re ricevette questa notizia concernente Tiraca, re d'Etiopia:
        «Egli si è mosso per farti guerra». Perciò inviò di nuovo dei messaggeri a
        Ezechia, con questo messaggio: <sup>10 </sup> «Dite così a Ezechia, re
        di Giuda: "Il tuo Dio, nel quale confidi, non t'inganni dicendo:
        ‘Gerusalemme non sarà data nelle mani del re d'Assiria'. <sup>11 </sup>
        Ecco, tu hai udito quello che i re d'Assiria hanno fatto a tutti i paesi,
        come li hanno distrutti; e riusciresti a scampare? <sup>12 </sup> Gli
        dèi delle nazioni che i miei padri distrussero, gli dèi di Gozan, di
        Caran, di Resef, dei figli di Eden che erano a Telassar, riuscirono forse
        a liberarle? <sup>13 </sup> Dove sono il re di Camat, il re di Arpad e
        il re della città di Sefarvaim, di Ena e d'Ivva?"».<br>
        <sup>14 </sup> Ezechia prese la lettera dalle mani dei messaggeri e la
        lesse; poi salì alla casa del SIGNORE e la spiegò davanti al SIGNORE. <sup>
            15
        </sup> Ezechia pregò davanti al SIGNORE dicendo: «SIGNORE, Dio
        d'Israele, che siedi sopra i cherubini, tu solo sei il Dio di tutti i
        regni della terra; tu hai fatto il cielo e la terra. <sup>16 </sup>
        SIGNORE, porgi l'orecchio e ascolta! SIGNORE, apri gli occhi e guarda!
        Ascolta le parole che Sennacherib ha mandate per insultare il Dio vivente!
        <sup>17 </sup> È vero, SIGNORE; i re d'Assiria hanno devastato le nazioni
        e i loro paesi, <sup>18 </sup> e hanno dato alle fiamme i loro dèi,
        perché quelli non erano dèi, erano opera di mano d'uomo: legno e pietra;
        li hanno distrutti. <sup>19 </sup> Ma ora, SIGNORE nostro Dio, salvaci,
        te ne supplico, dalla sua mano, affinché tutti i regni della terra
        riconoscano che tu solo, SIGNORE, sei Dio!»<br>
        <sup>20 </sup> Allora Isaia, figlio di Amots, mandò a dire a Ezechia:
        «Così dice il SIGNORE, Dio d'Israele: "Ho udito la preghiera che mi hai
        rivolta riguardo a Sennacherib, re d'Assiria". <sup>21 </sup> Questa è
        la parola che il SIGNORE ha pronunciata contro di lui: "La vergine figlia
        di Sion ti disprezza, si fa beffe di te; la figlia di Gerusalemme scrolla
        il capo dietro a te.<br>
        <sup>22 </sup> Chi hai insultato e oltraggiato? Contro chi
        hai alzato la voce e levati in alto gli occhi? Contro il Santo d'Israele!<br>
        <sup>23 </sup> Per bocca dei tuoi messaggeri tu hai insultato il Signore,
        e hai detto: ‘Con la moltitudine dei miei carri io sono salito in cima
        alle montagne, sui fianchi del Libano; io abbatterò i suoi cedri più alti
        e i suoi cipressi più belli; arriverò al suo più remoto nascondiglio, alla
        sua magnifica foresta.<br>
        <sup>24 </sup> Io, io ho scavato e ho bevuto delle acque straniere; con
        la pianta dei miei piedi prosciugherò tutti i fiumi d'Egitto'.<br>
        <sup>25 </sup> Non l'hai udito? Da lungo tempo ho preparato questo; dai
        tempi antichi ne ho ideato il progetto; e ora ho fatto in modo che si
        compia: che tu riduca città forti in monti di rovine.<br>
        <sup>26 </sup> I loro abitanti, privi di forza, sono spaventati e
        confusi; sono come l'erba dei campi, come la tenera verdura, come
        l'erbetta dei tetti, come grano riarso prima che metta la spiga.<br>
        <sup>27 </sup> Ma io so quando ti siedi, quando esci, quando entri e
        quando t'infuri contro di me.<br>
        <sup>28 </sup> Poiché ti sei infuriato contro di me e perché la tua
        insolenza è salita alle mie orecchie, io ti metterò il mio anello al naso,
        il mio morso in bocca e ti farò tornare per la via da cui sei venuto".<br>
        <sup>29 </sup> E questo, Ezechia, ti servirà di segno: quest'anno si
        mangerà il frutto del grano caduto; il secondo anno, quello che crescerà
        da sé; ma il terzo anno seminerete e mieterete; pianterete vigne e ne
        mangerete il frutto. <sup>30 </sup> E il rimanente della casa di Giuda
        che sarà scampato, metterà ancora radici in basso e porterà frutto in
        alto. <sup>31 </sup> Poiché da Gerusalemme uscirà un residuo, e
        usciranno degli scampati dal monte Sion. Lo zelo ardente del SIGNORE degli
        eserciti farà questo.<br>
        <sup>32 </sup> Perciò così parla il SIGNORE riguardo al re d'Assiria:
        "Egli non entrerà in questa città e non vi lancerà freccia; non l'assalirà
        con scudi e non alzerà trincee contro di essa.<br>
        <sup>33 </sup> Egli se ne tornerà per la via da cui è venuto e non
        entrerà in questa città", dice il SIGNORE.<br>
        <sup>34 </sup> "Io proteggerò questa città per salvarla, per amore di me
        stesso e per amore di Davide, mio servo"».<br>
        <sup>35 </sup> Quella stessa notte l'angelo del SIGNORE uscì e colpì
        nell'accampamento degli Assiri centottantacinquemila uomini; e quando la
        gente si alzò la mattina, ecco, erano tutti cadaveri.<br>
        <sup>36 </sup> Allora Sennacherib, re d'Assiria, tolse l'accampamento,
        partì e se ne tornò a Ninive, dove rimase. <sup>37 </sup> Mentre egli
        stava adorando nella casa del suo dio Nisroc, i suoi figli Adrammelec e
        Sareser lo uccisero a colpi di spada e si rifugiarono nel paese di Ararat.
        Suo figlio Esaraddon gli succedette nel regno.<br>

        Malattia e guarigione di Ezechia<br>

        <span class="color_of_chapter">20 </span>​<sup>1 </sup> In quel tempo Ezechia si ammalò di una malattia che doveva
        condurlo alla morte. Il profeta Isaia, figlio di Amots, andò da lui e gli
        disse: «Così parla il SIGNORE: "Da' i tuoi ordini alla tua casa, perché tu
        morirai; non guarirai"».<br>
        <sup>2 </sup> Allora Ezechia voltò la faccia verso il muro e pregò il
        SIGNORE, dicendo: <sup>3 </sup> «SIGNORE ricòrdati, ti prego, che ho
        camminato davanti a te con fedeltà e con cuore integro, e che ho fatto ciò
        che è bene ai tuoi occhi». Ezechia scoppiò in un gran pianto.<br>
        <sup>4 </sup> Isaia non era ancora giunto al centro della città, quando
        la parola del SIGNORE gli fu rivolta in questi termini: <sup>5 </sup>
        «Torna indietro e di' a Ezechia, principe del mio popolo: "Così parla il
        SIGNORE, Dio di Davide, tuo padre: ‘Ho udito la tua preghiera, ho visto le
        tue lacrime; ecco, io ti guarisco; fra tre giorni salirai alla casa del
        SIGNORE. <sup>6 </sup> Aggiungerò alla tua vita quindici anni, libererò
        te e questa città dalle mani del re d'Assiria e proteggerò questa città
        per amore di me stesso e per amore di Davide, mio servo'"».<br>
        <sup>7 </sup> Isaia disse: «Prendete un impiastro di fichi secchi!» Lo
        presero e lo misero sull'ulcera, e il re guarì.<br>
        <sup>8 </sup> Ezechia aveva detto a Isaia: «Da quale segno riconoscerò
        che il SIGNORE mi guarirà e che fra tre giorni salirò alla casa del
        SIGNORE?» <sup>9 </sup> E Isaia gli aveva risposto: «Eccoti da parte del
        SIGNORE il segno da cui riconoscerai che il SIGNORE adempirà la parola che
        ha pronunciata: "Vuoi tu che l'ombra si allunghi per dieci gradini ovvero
        retroceda di dieci gradini?"» <sup>10 </sup> Ezechia rispose: «È facile
        che l'ombra s'allunghi per dieci gradini. No! L'ombra retroceda piuttosto
        di dieci gradini!» <sup>11 </sup> Il profeta Isaia invocò il SIGNORE, il
        quale fece retrocedere l'ombra di dieci gradini sui gradini di Acaz, sui
        quali era discesa.<br>
        Arrivo di un'ambasciata da Babilonia<br>
        <sup>12 </sup> In quel tempo Berodac-Baladan, figlio di Baladan, re di
        Babilonia, mandò una lettera e un dono a Ezechia, perché aveva sentito che
        Ezechia era stato ammalato. <sup>13 </sup> Ezechia diede udienza agli
        ambasciatori e mostrò loro le stanze dov'erano tutte le sue cose preziose,
        l'argento, l'oro, gli aromi, gli oli finissimi, il suo arsenale e tutto
        quello che si trovava nei suoi magazzini; non vi fu cosa, nel suo palazzo
        e in tutti i suoi domini, che Ezechia non mostrasse loro.<br>
        <sup>14 </sup> Allora il profeta Isaia andò dal re Ezechia e
        gli disse: «Che hanno detto quegli uomini? Da dove sono venuti?» Ezechia
        rispose: «Sono venuti da un paese lontano, da Babilonia». <sup>15 </sup>
        Isaia disse: «Che hanno visto in casa tua?» Ezechia rispose: «Hanno visto
        tutto quello che c'è in casa mia; non c'è nulla nei miei tesori, che io
        non abbia mostrato loro». <sup>16 </sup> Allora Isaia disse a Ezechia:
        «Ascolta la parola del SIGNORE: <sup>17 </sup> "Ecco, verranno giorni in
        cui tutto quello che c'è in casa tua e tutto quello che i tuoi padri hanno
        accumulato fino a oggi sarà trasportato a Babilonia e non ne rimarrà
        nulla", dice il SIGNORE. <sup>18 </sup> "Saranno presi anche alcuni dei
        tuoi figli, generati da te, per farne degli eunuchi nel palazzo del re di
        Babilonia"». <sup>19 </sup> Ezechia rispose a Isaia: «La parola del
        SIGNORE che tu hai pronunciata è buona». Poi aggiunse: «Sì, se almeno vi
        sarà pace e sicurezza durante la mia vita».<br>
        <sup>20 </sup> Il rimanente delle azioni di Ezechia, tutte le sue
        prodezze e la costruzione del serbatoio e dell'acquedotto per portare
        l'acqua in città, sono cose scritte nel libro delle Cronache dei re di
        Giuda.<br>
        <sup>21 </sup> Ezechia si addormentò con i suoi padri, e Manasse, suo
        figlio, regnò al suo posto.<br>

        Idolatria di Manasse, re di Giuda<br>

        <span class="color_of_chapter">21 </span>​<sup>1 </sup> Manasse aveva dodici anni quando cominciò a regnare, e
        regnò cinquantacinque anni a Gerusalemme. Sua madre si chiamava Chefsiba.<br>
        <sup>2 </sup> Egli fece ciò che è male agli occhi del SIGNORE seguendo le
        abominazioni delle nazioni che il SIGNORE aveva scacciate davanti ai figli
        d'Israele. <sup>3 </sup> Ricostruì gli alti luoghi che Ezechia suo padre
        aveva demoliti, costruì altari a Baal, fece un idolo di Astarte, come
        aveva fatto Acab, re d'Israele, e adorò tutto l'esercito del cielo e lo
        servì. <sup>4 </sup> Costruì pure altari ad altri dèi nella casa del
        SIGNORE, riguardo alla quale il SIGNORE aveva detto: «In Gerusalemme io
        porrò il mio nome». <sup>5 </sup> Costruì altari a tutto l'esercito del
        cielo nei due cortili della casa del SIGNORE. <sup>6 </sup> Fece passare
        suo figlio per il fuoco, si diede alla magia e agli incantesimi e nominò
        degli evocatori di spiriti e degli indovini; si abbandonò completamente a
        fare ciò che è male agli occhi del SIGNORE, provocando la sua ira. <sup>
            7
        </sup> Mise l'idolo di Astarte, che aveva fatto, nella casa della quale il
        SIGNORE aveva detto a Davide e a suo figlio Salomone: «In questa casa e a
        Gerusalemme, che io ho scelta fra tutte le tribù d'Israele, porrò il mio
        nome per sempre; <sup>8 </sup> e non permetterò più che il piede
        d'Israele vada errando fuori dal paese che io diedi ai suoi padri, purché
        essi mettano in pratica tutto quello che ho loro comandato e tutta la
        legge che il mio servo Mosè ha loro prescritta». <sup>9 </sup> Ma essi
        non ubbidirono, e Manasse li indusse a far peggio delle nazioni che il
        SIGNORE aveva distrutte davanti ai figli d'Israele.<br>
        <sup>10 </sup> Il SIGNORE parlò per mezzo dei suoi servi, i profeti, in
        questi termini: <sup>11 </sup> «Poiché Manasse, re di Giuda, ha commesso
        queste azioni abominevoli e ha fatto peggio di quanto fecero mai gli
        Amorei, prima di lui, e mediante i suoi idoli ha fatto peccare anche
        Giuda, <sup>12 </sup> così dice il SIGNORE, Dio d'Israele: "Io faccio
        venire su Gerusalemme e su Giuda tali sciagure, che chiunque ne udrà
        parlare rimarrà stordito. <sup>13 </sup> Stenderò su Gerusalemme la
        stessa cordicella usata per Samaria e la livella usata per la casa di
        Acab; e ripulirò Gerusalemme come si ripulisce un piatto, che una volta
        lavato si capovolge. <sup>14 </sup> E abbandonerò il resto della mia
        eredità; li darò nelle mani dei loro nemici e diverrano preda e bottino di
        tutti i loro nemici, <sup>15 </sup> perché hanno fatto ciò che è male
        agli occhi miei, e hanno provocato il mio sdegno dal giorno che i loro
        padri uscirono dall'Egitto fino a oggi"».<br>
        <sup>16 </sup> Manasse inoltre sparse moltissimo sangue innocente, tanto
        da riempirne Gerusalemme da un'estremità all'altra; senza contare i
        peccati che fece commettere a Giuda, facendo ciò che è male agli occhi del
        SIGNORE.<br>
        <sup>17 </sup> Il rimanente delle azioni di Manasse, tutto quello che
        fece e i peccati che commise, è scritto nel libro delle Cronache dei re di
        Giuda.<br>
        <sup>18 </sup> Manasse si addormentò con i suoi padri e fu sepolto nel
        giardino della sua casa, nel giardino di Uzza; e Amon, suo figlio, regnò
        al suo posto.<br>
        Amon, re di Giuda<br>
        <sup>19 </sup> Amon aveva ventidue anni quando cominciò a regnare, e
        regnò due anni a Gerusalemme. Sua madre si chiamava Mesullemet, figlia di
        Carus, da Iotba.<br>
        <sup>20 </sup> Egli fece ciò che è male agli occhi del SIGNORE, come
        aveva fatto Manasse suo padre; <sup>21 </sup> imitò la condotta di suo
        padre, servì quegli idoli che aveva servito suo padre e li adorò; <sup>
            22
        </sup> abbandonò il SIGNORE, Dio dei suoi padri, e non camminò per la via
        del SIGNORE. <sup>23 </sup> I servitori di Amon organizzarono una
        congiura contro di lui e uccisero il re in casa sua. <sup>24 </sup> Ma
        il popolo del paese fece morire tutti quelli che avevano cospirato contro
        il re Amon e fece re, al suo posto, Giosia, suo figlio.<br>
        <sup>25 </sup> Il rimanente delle azioni compiute da Amon è scritto nel
        libro delle Cronache dei re di Giuda.<br>
        <sup>26 </sup> Egli fu sepolto nel suo sepolcro, nel giardino di Uzza; e
        Giosia, suo figlio, regnò al suo posto.<br>

        Giosia, re di Giuda. Restaurazione del tempio<br>

        <span class="color_of_chapter">22 </span>​<sup>1 </sup> Giosia aveva otto anni quando cominciò a regnare, e regnò
        trentun anni a Gerusalemme. Sua madre si chiamava Iedida, figlia di Adaia,
        da Boscat.<br>
        <sup>2 </sup> Egli fece ciò che è giusto agli occhi del SIGNORE e camminò
        in tutto e per tutto per la via di Davide suo padre, senza scostarsene né
        a destra né a sinistra.<br>
        <sup>3 </sup> Il diciottesimo anno del re Giosia, il re mandò nella casa
        del SIGNORE Safan, il segretario, figlio di Asalia, figlio di Mesullam, e
        gli disse: <sup>4 </sup> «Va' da Chilchia, il sommo sacerdote, e digli
        che metta assieme il denaro che è stato portato nella casa del SIGNORE e
        che i custodi della porta d'ingresso hanno raccolto dalle mani del popolo;
        <sup>5 </sup> che lo si consegni ai funzionari preposti ai lavori della
        casa del SIGNORE, e che questi lo diano agli operai addetti alle
        riparazioni della casa del SIGNORE: <sup>6 </sup> ai falegnami, ai
        costruttori e ai muratori, perché se ne servano per comprare del legname e
        delle pietre da tagliare, per le riparazioni della casa. <sup>7 </sup>
        Ma non si farà render conto a quelli che riceveranno il denaro, perché
        agiscono con fedeltà».<br>
        Il libro della legge trovato nel tempio<br>
        <sup>8 </sup> Allora il sommo sacerdote Chilchia disse a Safan, il
        segretario: «Ho trovato nella casa del SIGNORE il libro della legge». E
        Chilchia diede il libro a Safan, che lo lesse. <sup>9 </sup> Safan, il
        segretario, andò a riferire la cosa al re e gli disse: «I tuoi servi hanno
        versato il denaro che si è trovato nella casa e l'hanno consegnato a
        quelli che sono preposti ai lavori della casa del SIGNORE». <sup>10 </sup>
        Safan, il segretario, disse ancora al re: «Il sacerdote Chilchia mi ha
        dato un libro». E Safan lo lesse in presenza del re.<br>
        <sup>11 </sup> Quando il re udì le parole del libro della legge, si
        stracciò le vesti. <sup>12 </sup> Poi il re diede quest'ordine al
        sacerdote Chilchia, ad Aicam, figlio di Safan, ad Acbor, figlio di Micaia,
        a Safan il segretario, e ad Asaia, servitore del re: <sup>13 </sup>
        «Andate a consultare il SIGNORE per me, per il popolo e per tutto il regno
        di Giuda, riguardo alle parole di questo libro che si è trovato; poiché
        grande è l'ira del SIGNORE che si è accesa contro di noi, perché i nostri
        padri non hanno ubbidito alle parole di questo libro e non hanno messo in
        pratica tutto quello che in esso ci è prescritto».<br>
        <sup>14 </sup> Il sacerdote Chilchia, Aicam, Acbor, Safan e Asaia
        andarono dalla profetessa Culda, moglie di Sallum, custode del vestiario,
        figlio di Ticva, figlio di Carcas. Lei abitava a Gerusalemme, nel secondo
        quartiere; e quando ebbero parlato con lei, lei disse loro: <sup>15 </sup>
        «Così dice il SIGNORE, Dio d'Israele: "Dite all'uomo che vi ha mandati da
        me: <sup>16 </sup> ‘Così dice il SIGNORE: Ecco, io farò venire delle
        sciagure su questo luogo e sopra i suoi abitanti, conformemente a tutte le
        parole del libro che il re di Giuda ha letto. <sup>17 </sup> Perché essi
        mi hanno abbandonato e hanno offerto incenso ad altri dèi, provocando la
        mia ira con tutte le opere delle loro mani; perciò la mia ira si è accesa
        contro questo luogo, e non si spegnerà'". <sup>18 </sup> Al re di Giuda
        che vi ha mandati a consultare il SIGNORE direte questo: "Così dice il
        SIGNORE, Dio d'Israele, riguardo alle parole che tu hai udite: <sup>19 </sup>
        ‘Poiché il tuo cuore è stato toccato, poiché ti sei umiliato davanti al
        SIGNORE, udendo ciò che io ho detto contro questo luogo e contro i suoi
        abitanti, che saranno cioè abbandonati alla desolazione e alla
        maledizione; poiché ti sei stracciato le vesti e hai pianto davanti a me,
        anch'io ti ho ascoltato', dice il SIGNORE. <sup>20 </sup> ‘Ecco, io ti
        riunirò con i tuoi padri, e te ne andrai in pace nella tua tomba. I tuoi
        occhi non vedranno tutte le sciagure che io farò piombare su questo
        luogo'"». E quelli riferirono al re la risposta.<br>

        Giosia distrugge l'idolatria<br>

        <span class="color_of_chapter">23 </span>​<sup>1 </sup> Allora il re mandò a chiamare presso di sé tutti gli
        anziani di Giuda e di Gerusalemme. <sup>2 </sup> Il re salì alla casa
        del SIGNORE, con tutti gli uomini di Giuda, tutti gli abitanti di
        Gerusalemme, i sacerdoti, i profeti e tutto il popolo, piccoli e grandi, e
        lesse in loro presenza tutte le parole del libro del patto, che era stato
        trovato nella casa del SIGNORE. <sup>3 </sup> Il re, stando in piedi sul
        palco, fece un patto davanti al SIGNORE, impegnandosi a seguire il
        SIGNORE, a osservare i suoi comandamenti, i suoi precetti e le sue leggi
        con tutto il cuore e con tutta l'anima, per mettere in pratica le parole
        di questo patto, scritte in questo libro. Tutto il popolo acconsentì al
        patto.<br>
        <sup>4 </sup> Il re ordinò al sommo sacerdote Chilchia, ai sacerdoti del
        secondo ordine e ai custodi della porta d'ingresso, di togliere dal tempio
        del SIGNORE tutti gli arredi che erano stati fatti per Baal, per Astarte e
        per tutto l'esercito celeste; li bruciò fuori da Gerusalemme, nei campi
        del Chidron, e ne portò le ceneri a Betel. <sup>5 </sup> Destituì i
        sacerdoti idolatri che i re di Giuda avevano istituito per offrire profumi
        negli alti luoghi delle città di Giuda e nei dintorni di Gerusalemme, e
        quelli pure che offrivano profumi a Baal, al sole, alla luna, ai segni
        dello zodiaco e a tutto l'esercito del cielo. <sup>6 </sup> Tolse dalla
        casa del SIGNORE l'idolo di Astarte, che trasportò fuori da Gerusalemme
        verso il torrente Chidron; lo bruciò presso il torrente Chidron, lo
        ridusse in cenere e ne gettò la cenere sulle tombe della gente del popolo.
        <sup>7 </sup> Demolì le case di quelli che si prostituivano, le quali si
        trovavano nella casa del SIGNORE, e dove le donne tessevano tende per
        Astarte. <sup>8 </sup> Fece venire tutti i sacerdoti delle città di
        Giuda, profanò gli alti luoghi dove i sacerdoti avevano offerto incenso,
        da Gheba a Beer-Sceba, e abbatté i templi delle porte della città: quello
        che era all'ingresso della porta di Giosuè, governatore della città, e
        quello che era a sinistra della porta della città. <sup>9 </sup> Quei
        sacerdoti degli alti luoghi non salivano a sacrificare sull'altare del
        SIGNORE a Gerusalemme: mangiavano però pane azzimo in mezzo ai loro
        fratelli. <sup>10 </sup> Profanò Tofet nella valle di Ben-Innom,
        affinché nessuno potesse più far passare per il fuoco suo figlio o sua
        figlia in onore di Moloc. <sup>11 </sup> Soppresse i cavalli che i re di
        Giuda avevano consacrati al sole, all'ingresso della casa del SIGNORE,
        presso l'abitazione dell'eunuco Netan-Melec, che era nel recinto del
        tempio; e diede alle fiamme i carri del sole. <sup>12 </sup> Il re
        demolì gli altari che erano sulla terrazza della camera superiore di Acaz,
        fatti dai re di Giuda, e gli altari fatti da Manasse nei due cortili della
        casa del SIGNORE; e, dopo averli fatti a pezzi e tolti di là, ne gettò la
        polvere nel torrente Chidron. <sup>13 </sup> Il re profanò gli alti
        luoghi che erano di fronte a Gerusalemme, a destra del monte della
        perdizione, e che Salomone, re d'Israele, aveva eretti in onore di
        Astarte, l'abominevole divinità dei Sidoni, di Chemos, l'abominevole
        divinità di Moab, e di Milcom, l'abominevole divinità degli Ammoniti. <sup>
            14
        </sup> Spezzò le statue, abbatté gli idoli di Astarte e riempì d'ossa
        umane quei luoghi. <sup>15 </sup> Abbatté pure l'altare che stava a
        Betel e l'alto luogo, costruito da Geroboamo, figlio di Nebat, il quale
        aveva fatto peccare Israele. Bruciò l'alto luogo e lo ridusse in polvere,
        e bruciò l'idolo di Astarte.<br>
        <sup>16 </sup> Poi Giosia, voltatosi, vide le tombe che stavano là sul
        monte; mandò a prelevare le ossa di quelle tombe e le bruciò sull'altare,
        profanandolo, secondo la parola del SIGNORE pronunciata dall'uomo di Dio,
        che aveva annunciato queste cose. <sup>17 </sup> Poi disse: «Che
        monumento è quello che io vedo laggiù?» La gente della città rispose: «È
        la tomba dell'uomo di Dio, che venne da Giuda, e che proclamò contro
        l'altare di Betel queste cose che tu hai fatte». <sup>18 </sup> Egli
        disse: «Lasciatelo stare; nessuno rimuova le sue ossa!» Così le sue ossa
        furono conservate con le ossa del profeta ch'era venuto da Samaria.<br>
        <sup>19 </sup> Giosia fece anche sparire tutti i templi degli
        alti luoghi che erano nella città di Samaria e che i re d'Israele avevano
        fatti per provocare lo sdegno del SIGNORE, e ne fece esattamente quel che
        aveva fatto a Betel. <sup>20 </sup> Fece uccidere sugli altari tutti i
        sacerdoti degli alti luoghi che vi si trovavano, e su quegli altari bruciò
        ossa umane. Poi tornò a Gerusalemme.<br>
        Celebrazione della Pasqua<br>
        <sup>21 </sup> Il re diede a tutto il popolo quest'ordine: «Celebrate la
        Pasqua in onore del SIGNORE vostro Dio, come sta scritto in questo libro
        del patto». <sup>22 </sup> Infatti la Pasqua non era stata celebrata
        così dal tempo dei giudici che avevano governato Israele, e per tutto il
        tempo dei re d'Israele e dei re di Giuda; <sup>23 </sup> ma nel
        diciottesimo anno del re Giosia quella Pasqua fu celebrata, in onore del
        SIGNORE, a Gerusalemme.<br>
        <sup>24 </sup> Giosia fece anche sparire gli evocatori di spiriti e gli
        indovini, gli idoli domestici, gli idoli e tutte le abominazioni che si
        vedevano nel paese di Giuda e a Gerusalemme, per mettere in pratica le
        parole della legge, scritte nel libro che il sacerdote Chilchia aveva
        trovato nella casa del SIGNORE. <sup>25 </sup> Prima di Giosia non c'è
        stato re che come lui si sia convertito al SIGNORE con tutto il suo cuore,
        con tutta l'anima sua e con tutta la sua forza, seguendo in tutto la legge
        di Mosè; e, dopo di lui, non ne è sorto uno simile. <sup>26 </sup>
        Tuttavia il SIGNORE non desistette dall'ira ardente che provava contro il
        regno di Giuda, a causa di tutte le offese con cui Manasse aveva provocato
        la sua ira. <sup>27 </sup> Il SIGNORE disse: «Farò sparire anche il
        regno di Giuda dalla mia presenza come ho fatto con il regno d'Israele; e
        respingerò Gerusalemme, la città che mi ero scelta, e la casa della quale
        avevo detto: "Là sarà il mio nome"».<br>
        <sup>28 </sup> Il rimanente delle azioni di Giosia, tutto quello che
        fece, è scritto nel libro delle Cronache dei re di Giuda.<br>
        <sup>29 </sup> Durante il suo regno, il faraone Neco, re d'Egitto, andò a
        soccorrere il re d'Assiria, verso il fiume Eufrate. Il re Giosia lo
        affrontò e il faraone, al primo scontro, lo uccise a Meghiddo. <sup>30 </sup>
        I suoi servitori lo portarono via morto sopra un carro, da Meghiddo a
        Gerusalemme, dove lo seppellirono nella sua tomba. E il popolo del paese
        prese Ioacaz, figlio di Giosia, lo unse e lo fece re al posto di suo
        padre.<br>
        Ioacaz, re di Giuda<br>
        <sup>31 </sup> Ioacaz aveva ventitré anni quando cominciò a regnare, e
        regnò tre mesi a Gerusalemme. Il nome di sua madre era Camutal, figlia di
        Geremia, da Libna.<br>
        <sup>32 </sup> Egli fece ciò che è male agli occhi del SIGNORE, in tutto
        e per tutto come avevano fatto i suoi padri. <sup>33 </sup> Il faraone
        Neco lo mise in catene a Ribla, nel paese di Camat, perché non regnasse
        più a Gerusalemme; e impose al paese un tributo di cento talenti d'argento
        e di un talento d'oro. <sup>34 </sup> Il faraone Neco fece re Eliachim,
        figlio di Giosia, al posto di Giosia suo padre, e gli cambiò il nome in
        quello di Ioiachim; poi prese Ioacaz e lo portò in Egitto, dove morì. <sup>
            35
        </sup> Ioiachim diede al faraone l'argento e l'oro; ma per pagare quel
        denaro secondo l'ordine del faraone, tassò il paese, ciascuno in
        proporzione alle sue proprietà. Così raccolse dal popolo del paese
        l'argento e l'oro da dare al faraone Neco.<br>
        Ioiachim, re di Giuda; invasione di Nabucodonosor<br>
        <sup>36 </sup> Ioiachim aveva venticinque anni quando cominciò a regnare,
        e regnò undici anni a Gerusalemme. Il nome di sua madre era Zebudda,
        figlia di Pedaia, da Ruma.<br>
        <sup>37 </sup> Egli fece ciò che è male agli occhi del SIGNORE, in tutto
        e per tutto come avevano fatto i suoi padri.<br>

        <span class="color_of_chapter">24 </span><sup>1 </sup> Al suo tempo, venne Nabucodonosor, re di Babilonia, e
        Ioiachim gli fu soggetto per tre anni; poi tornò a ribellarsi. <sup>2 </sup>
        Il SIGNORE mandò contro Ioiachim schiere di Caldei, di Siri, schiere di
        Moabiti, schiere di Ammoniti; le mandò contro Giuda per distruggerlo,
        secondo la parola che il SIGNORE aveva pronunciata per mezzo dei profeti,
        suoi servi. <sup>3 </sup> Questo avvenne solo per ordine del SIGNORE, il
        quale voleva allontanare Giuda dalla sua presenza, a causa di tutti i
        peccati che Manasse aveva commessi <sup>4 </sup> e a causa pure del
        sangue innocente che egli aveva sparso e di cui aveva riempito
        Gerusalemme. Per questo il SIGNORE non volle perdonare.<br>
        <sup>5 </sup> Il rimanente delle azioni di Ioiachim, tutto quello che
        fece, è scritto nel libro delle Cronache dei re di Giuda.<br>
        <sup>6 </sup> Ioiachim si addormentò con i suoi padri, e Ioiachin, suo
        figlio, regnò al suo posto.<br>
        <sup>7 </sup> Il re d'Egitto non uscì più dal suo paese, perché il re di
        Babilonia aveva conquistato tutto il territorio che era stato del re
        d'Egitto, dal torrente d'Egitto al fiume Eufrate.<br>
        Ioiachin, re di Giuda. Deportazione a Babilonia<br>
        <sup>8 </sup> Ioiachin aveva diciotto anni quando cominciò a regnare, e
        regnò tre mesi a Gerusalemme. Sua madre si chiamava Neusta, figlia di
        Elnatan, da Gerusalemme.<br>
        <sup>9 </sup> Egli fece ciò che è male agli occhi del SIGNORE, in tutto e
        per tutto come aveva fatto suo padre.<br>
        <sup>10 </sup> In quel tempo i guerrieri di Nabucodonosor, re
        di Babilonia, salirono contro Gerusalemme, e la città fu assediata. <sup>
            11
        </sup> Nabucodonosor, re di Babilonia, giunse davanti alla città mentre
        la sua gente la stava assediando. <sup>12 </sup> Allora Ioiachin, re di
        Giuda, si presentò al re di Babilonia con sua madre, i suoi servi, i suoi
        capi e i suoi eunuchi. E il re di Babilonia lo fece prigioniero, l'ottavo
        anno del suo regno. <sup>13 </sup> Come il SIGNORE aveva predetto, portò
        via di là tutti i tesori della casa del SIGNORE e i tesori del palazzo del
        re, e frantumò tutti gli utensili d'oro che Salomone, re d'Israele, aveva
        fatti per il tempio del SIGNORE. <sup>14 </sup> E deportò tutta
        Gerusalemme, tutti i capi, tutti gli uomini valorosi, in numero di
        diecimila, e tutti i falegnami e i fabbri; non vi rimase che la parte più
        povera della popolazione del paese. <sup>15 </sup> E condusse Ioiachin a
        Babilonia; e deportò da Gerusalemme a Babilonia la madre del re, le mogli
        del re, i suoi eunuchi, i notabili del paese, <sup>16 </sup> tutti i
        guerrieri, in numero di settemila, i falegnami e i fabbri, in numero di
        mille, tutta gente valorosa e adatta alla guerra. Il re di Babilonia li
        deportò a Babilonia. <sup>17 </sup> Il re di Babilonia fece re, al posto
        di Ioiachin, Mattania, zio di lui, al quale cambiò il nome chiamandolo
        Sedechia.<br>
        Sedechia, ultimo re di Giuda<br>
        <sup>18 </sup> Sedechia aveva ventun anni quando cominciò a regnare, e
        regnò a Gerusalemme undici anni. Sua madre si chiamava Camutal, figlia di
        Geremia, da Libna.<br>
        <sup>19 </sup> Egli fece ciò che è male agli occhi del SIGNORE, in tutto
        e per tutto come aveva fatto Ioiachim. <sup>20 </sup> A causa dell'ira
        del Signore contro Gerusalemme e Giuda, le cose arrivarono al punto che il
        Signore li cacciò via dalla sua presenza. E Sedechia si ribellò al re di
        Babilonia.<br>

        <span class="color_of_chapter">25 </span>​<sup>1 </sup> L'anno nono del regno di Sedechia, il decimo giorno del
        decimo mese, Nabucodonosor, re di Babilonia, venne con tutto il suo
        esercito contro Gerusalemme; si accampò di fronte a essa e le costruì
        attorno delle trincee. <sup>2 </sup> La città fu assediata fino
        all'undicesimo anno del re Sedechia.<br>
        <sup>3 </sup> Il nono giorno del quarto mese la carestia era grave nella
        città; e non c'era più pane per il popolo del paese. <sup>4 </sup>
        Allora venne fatta una breccia nelle mura della città. Tutta la gente di
        guerra fuggì, di notte, per la via della porta fra le due mura, in
        prossimità del giardino del re, mentre i Caldei stringevano la città da
        ogni parte; e il re prese la via della pianura, <sup>5 </sup> ma
        l'esercito dei Caldei lo inseguì, lo raggiunse nella pianura di Gerico e
        tutto l'esercito di lui si disperse e lo abbandonò. <sup>6 </sup> Allora
        i Caldei presero il re e lo condussero al re di Babilonia a Ribla, dove fu
        pronunciata la sentenza contro di lui. <sup>7 </sup> I figli di Sedechia
        furono uccisi in sua presenza; poi cavarono gli occhi a Sedechia, lo
        incatenarono con una doppia catena di bronzo e lo portarono a Babilonia.<br>
        Distruzione di Gerusalemme e del tempio; ultima deportazione<br>
        <sup>8 </sup> Il settimo giorno del quinto mese – era il diciannovesimo
        anno di Nabucodonosor, re di Babilonia – Nebuzaradan, capitano della
        guardia del corpo, funzionario del re di Babilonia, giunse a Gerusalemme,
        <sup>9 </sup> bruciò il tempio del SIGNORE e il palazzo del re e diede
        alle fiamme tutte le case di Gerusalemme, tutte le case dei grandi
        personaggi. <sup>10 </sup> Tutto l'esercito dei Caldei, che era con il
        capitano della guardia, abbatté tutte le mura di Gerusalemme.<br>
        <sup>11 </sup> Nebuzaradan, capitano della guardia, deportò i superstiti
        che erano rimasti nella città, i fuggiaschi che si erano arresi al re di
        Babilonia e il resto della popolazione. <sup>12 </sup> Il capitano della
        guardia non lasciò che alcuni dei più poveri del paese a coltivare le
        vigne e i campi.<br>
        <sup>13 </sup> I Caldei spezzarono le colonne di bronzo che erano nella
        casa del SIGNORE, le basi e il Mare di bronzo che era nella casa del
        SIGNORE, e ne portarono via il metallo a Babilonia. <sup>14 </sup>
        Presero le pignatte, le palette, i coltelli, le coppe e tutti gli utensili
        di bronzo con i quali si faceva il servizio. <sup>15 </sup> Il capitano
        della guardia prese pure i bracieri, le bacinelle: ciò che era d'oro e ciò
        che era d'argento. <sup>16 </sup> Quanto alle due colonne, al Mare e
        alle basi che Salomone aveva fatte per la casa del SIGNORE, il metallo di
        tutti questi oggetti aveva un peso incalcolabile. <sup>17 </sup>
        Ciascuna di queste colonne era alta diciotto cubiti e aveva sopra un
        capitello di bronzo alto tre cubiti; e attorno al capitello c'erano un
        reticolato e delle melagrane, ogni cosa di bronzo; così era la seconda
        colonna, munita pure di reticolato.<br>
        <sup>18 </sup> Il capitano della guardia prese Seraia, il sommo
        sacerdote, Sofonia, il secondo sacerdote, <sup>19 </sup> e i tre custodi
        della porta d'ingresso, e prese nella città un eunuco che comandava la
        gente di guerra, cinque uomini dei consiglieri intimi del re che furono
        trovati nella città, il segretario del capo dell'esercito che arruolava il
        popolo del paese e sessanta privati che furono anch'essi trovati nella
        città. <sup>20 </sup> Nebuzaradan, capitano della guardia, li prese e li
        condusse dal re di Babilonia a Ribla; <sup>21 </sup> e il re di
        Babilonia li fece uccidere a Ribla, nel paese di Camat.<br>
        Ghedalia, governatore di Giuda<br>
        Così la popolazione di Giuda fu deportata lontano dal suo paese. <sup>
            22
        </sup> Quanto al popolo che rimase nel paese di Giuda, lasciatovi da
        Nabucodonosor, re di Babilonia, il re pose a governarli Ghedalia, figlio
        di Aicam, figlio di Safan.<br>
        <sup>23 </sup> Quando tutti i capitani della gente di guerra e i loro
        uomini udirono che il re di Babilonia aveva fatto Ghedalia governatore, si
        recarono da Ghedalia a Mispa: erano Ismael figlio di Netania, Iocanan
        figlio di Carea, Seraia figlio di Tanumet da Netofa, Iaazania, figlio di
        uno di Maaca, con la loro gente. <sup>24 </sup> Ghedalia fece a loro e
        alla loro gente un giuramento, dicendo: «Non v'incutano timore i
        funzionari dei Caldei; restate nel paese, servite il re di Babilonia e vi
        troverete bene». <sup>25 </sup> Ma il settimo mese, Ismael, figlio di
        Netania, figlio di Elisama, di stirpe reale, venne con dieci uomini e
        colpirono a morte Ghedalia insieme con i Giudei e con i Caldei che erano
        con lui a Mispa. <sup>26 </sup> E tutto il popolo, piccoli e grandi, e i
        capitani della gente di guerra partirono e andarono in Egitto, perché
        avevano paura dei Caldei.<br>
        Ioiachin, re di Giuda, rimesso in libertà<br>
        <sup>27 </sup> Il trentasettesimo anno dalla deportazione di Ioiachin, re
        di Giuda, il ventisettesimo giorno del dodicesimo mese, Evil-Merodac, re
        di Babilonia, l'anno stesso che cominciò a regnare, fece grazia a
        Ioiachin, re di Giuda, e lo fece uscire di prigione; <sup>28 </sup> gli
        parlò benevolmente e mise il suo trono più in alto di quello degli altri
        re che erano con lui a Babilonia. <sup>29 </sup> Gli fece cambiare le
        vesti di prigione; e Ioiachin mangiò sempre a tavola con lui per tutto il
        tempo che egli visse. <sup>30 </sup> Il re provvide continuamente al suo
        mantenimento quotidiano, fintanto che visse.
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_12_2_Re" title="link per NR06_12_2_Re" target="_blank">... link ad appunti e approfondimenti ...</a> </div>

</footer>

</html>
