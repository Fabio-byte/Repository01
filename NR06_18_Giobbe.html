<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_18_Giobbe</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Giobbe</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_18_Giobbe" title="link per NR06_18_Giobbe" target="_blank">... link ad appunti e approfondimenti ...</a> </div>

    <p class="presentation">
        Giobbe<br>
        Riconducibile per diversi aspetti all'epoca dei patriarchi (XIX-XVII sec.
        a.C.), la storia narrata nel libro di Giobbe si colloca al di fuori
        dell'ambito israelita, e questo è evidente fin dai primi versetti. Una
        tradizione giudaica lo attribuisce a Mosè, ma il testo stesso - che evoca
        il dilemma della sofferenza del giusto - non fornisce alcun indizio che
        permetta di identificarne l'autore, né di stabilirne la data di redazione.
    </p>

    <h3 class="h3">Il prologo</h3>

    <p class="p">
        <span class="color_of_chapter">1 </span><sup>1 </sup> C'era nel paese di Uz un uomo che si chiamava Giobbe.
        Quest'uomo era integro e retto; temeva Dio e fuggiva il male.<br>
        <sup>2 </sup> Gli erano nati sette figli e tre figlie; <sup>3 </sup>
        possedeva settemila pecore, tremila cammelli, cinquecento paia di buoi,
        cinquecento asine e una servitù molto numerosa. Quest'uomo era il più
        grande di tutti gli Orientali.<br>
        <sup>4 </sup> I suoi figli erano soliti andare gli uni dagli altri e a
        turno organizzavano una festa; e mandavano a chiamare le loro tre sorelle
        perché venissero a mangiare e a bere con loro. <sup>5 </sup> Quando i
        giorni della festa terminavano, Giobbe li faceva venire per purificarli;
        si alzava di buon mattino e offriva un olocausto per ciascuno di essi,
        perché diceva: «Può darsi che i miei figli abbiano peccato e abbiano
        rinnegato Dio in cuor loro». Giobbe faceva sempre così.<br>
        Giobbe accusato da Satana<br>
        <sup>6 </sup> Un giorno i figli di Dio vennero a presentarsi davanti al
        SIGNORE, e Satana venne anch'egli in mezzo a loro. <sup>7 </sup> Il
        SIGNORE disse a Satana: «Da dove vieni?» Satana rispose al SIGNORE: «Dal
        percorrere la terra e dal passeggiare per essa». <sup>8 </sup> Il
        SIGNORE disse a Satana: «Hai notato il mio servo Giobbe? Non ce n'è un
        altro sulla terra che come lui sia integro, retto, tema Dio e fugga il
        male». <sup>9 </sup> Satana rispose al SIGNORE: «È forse per nulla che
        Giobbe teme Dio? <sup>10 </sup> Non l'hai forse circondato di un riparo,
        lui, la sua casa e tutto quel che possiede? Tu hai benedetto l'opera delle
        sue mani e il suo bestiame ricopre tutto il paese. <sup>11 </sup> Ma
        stendi un po' la tua mano, tocca quanto egli possiede, e vedrai se non ti
        rinnega in faccia». <sup>12 </sup> Il SIGNORE disse a Satana: «Ebbene,
        tutto quello che possiede è in tuo potere; soltanto, non stendere la mano
        sulla sua persona». E Satana si ritirò dalla presenza del SIGNORE.<br>
        Giobbe perde i suoi beni e la sua famiglia<br>
        <sup>13 </sup> Un giorno, mentre i suoi figli e le sue figlie mangiavano
        e bevevano vino in casa del loro fratello maggiore, giunse a Giobbe un
        messaggero a dirgli: <sup>14 </sup> «I buoi stavano arando e le asine
        pascolavano là vicino, <sup>15 </sup> quand'ecco i Sabei sono piombati
        loro addosso e li hanno portati via; hanno passato a fil di spada i servi;
        io solo sono potuto scampare per venirtelo a dire». <sup>16 </sup>
        Quello parlava ancora, quando ne giunse un altro a dire: «Il fuoco di Dio
        è caduto dal cielo, ha colpito le pecore e i servi e li ha divorati; io
        solo sono potuto scampare per venirtelo a dire».<br>
        <sup>17 </sup> Quello parlava ancora, quando ne giunse un altro a dire:
        «I Caldei hanno formato tre bande, si sono gettati sui cammelli e li hanno
        portati via; hanno passato a fil di spada i servi; io solo sono potuto
        scampare per venirtelo a dire».<br>
        <sup>18 </sup> Quello parlava ancora, quando ne giunse un altro a dire:
        «I tuoi figli e le tue figlie mangiavano e bevevano vino in casa del loro
        fratello maggiore; <sup>19 </sup> ed ecco che un gran vento, venuto
        dall'altra parte del deserto, ha investito i quattro canti della casa, che
        è caduta sui giovani; essi sono morti; io solo sono potuto scampare per
        venirtelo a dire».<br>
        <sup>20 </sup> Allora Giobbe si alzò, si stracciò il mantello, si rase il
        capo, si prostrò a terra e adorò dicendo: <sup>21 </sup> «Nudo sono
        uscito dal grembo di mia madre e nudo tornerò in grembo alla terra; il
        SIGNORE ha dato, il SIGNORE ha tolto; sia benedetto il nome del SIGNORE».<br>
        <sup>22 </sup> In tutto questo Giobbe non peccò e non attribuì a Dio
        nessuna colpa.
    </p>

    <h3 class="h3">Giobbe colpito da un'ulcera maligna</h3>

    <p class="p">
        <span class="color_of_chapter">2 </span><sup>1 </sup> Un giorno i figli di Dio vennero a presentarsi davanti al
        SIGNORE, e Satana venne anch'egli in mezzo a loro a presentarsi davanti al
        SIGNORE. <sup>2 </sup> Il SIGNORE disse a Satana: «Da dove vieni?»
        Satana rispose al SIGNORE: «Dal percorrere la terra e dal passeggiare per
        essa». Il SIGNORE disse a Satana: <sup>3 </sup> «Hai notato il mio servo
        Giobbe? Non ce n'è un altro sulla terra che come lui sia integro, retto,
        tema Dio e fugga il male. Egli si mantiene saldo nella sua integrità,
        benché tu mi abbia incitato contro di lui per rovinarlo senza alcun
        motivo». <sup>4 </sup> Satana rispose al SIGNORE: «Pelle per pelle!
        L'uomo dà tutto quel che possiede per la sua vita; <sup>5 </sup> ma
        stendi un po' la tua mano, toccagli le ossa e la carne, e vedrai se non ti
        rinnega in faccia». <sup>6 </sup> Il SIGNORE disse a Satana: «Ebbene,
        egli è in tuo potere; soltanto rispetta la sua vita».<br>
        <sup>7 </sup> Satana si ritirò dalla presenza del SIGNORE e colpì Giobbe
        di un'ulcera maligna dalla pianta dei piedi alla sommità del capo; Giobbe
        prese un coccio con cui grattarsi e si sedette in mezzo alla cenere. <sup>
            8
        </sup> Sua moglie gli disse: «Ancora stai saldo nella tua integrità? <sup>
            9
        </sup> Ma lascia stare Dio e muori!» <sup>10 </sup> Giobbe le rispose:
        «Tu parli da donna insensata! Abbiamo accettato il bene dalla mano di Dio,
        e rifiuteremmo di accettare il male?» In tutto questo Giobbe non peccò con
        le sue labbra.<br>
        I tre amici di Giobbe<br>
        <sup>11 </sup> Tre amici di Giobbe, Elifaz di Teman, Bildad di Suac e
        Zofar di Naama, avendo udito tutti questi mali che gli erano piombati
        addosso, partirono, ciascuno dal proprio paese, e si misero d'accordo per
        venire a confortarlo e a consolarlo. <sup>12 </sup> Alzati gli occhi da
        lontano, essi non lo riconobbero e piansero ad alta voce; si stracciarono
        i mantelli e si cosparsero il capo di polvere gettandola verso il cielo. <sup>
            13
        </sup> Rimasero seduti per terra, presso di lui, sette giorni e sette
        notti; nessuno di loro gli disse parola, perché vedevano che il suo dolore
        era molto grande.
    </p>

    <h3 class="h3">Il lamento di Giobbe</h3>

    <p class="p">
        <span class="color_of_chapter">3 </span><sup>1 </sup> Allora Giobbe aprì la bocca e maledisse il giorno della
        sua nascita.<br>
        <sup>2 </sup> E cominciò a parlare così:<br>
        <sup>3 </sup> «Perisca il giorno che io nacqui e la notte in cui si
        disse: "È stato concepito un maschio!"<br>
        <sup>4 </sup> Quel giorno si converta in tenebre, non se ne curi Dio
        dall'alto, né splenda su di esso la luce!<br>
        <sup>5 </sup> Se lo riprendano le tenebre e l'ombra di morte, resti su di
        esso una fitta nuvola, le eclissi lo riempiano di paura!<br>
        <sup>6 </sup> Quella notte diventi preda di un buio cupo, non venga
        contata tra i giorni dell'anno, non entri nel novero dei mesi!<br>
        <sup>7 </sup> Quella notte sia notte sterile e non vi si oda grido di
        gioia.<br>
        <sup>8 </sup> La maledicano quei che maledicono i giorni e sono esperti
        nell'evocare il drago.<br>
        <sup>9 </sup> Si oscurino le stelle del suo crepuscolo, aspetti la luce e
        la luce non venga, e non contempli le palpebre dell'alba,<br>
        <sup>10 </sup> poiché non chiuse la porta del grembo che mi portava e non
        celò l'affanno agli occhi miei.<br>
        <sup>11 </sup> Perché non morii fin dal seno di mia madre? Perché non
        spirai appena uscito dal suo grembo?<br>
        <sup>12 </sup> Perché trovai delle ginocchia per ricevermi e delle
        mammelle da poppare?<br>
        <sup>13 </sup> Ora giacerei tranquillo, dormirei, e avrei così riposo<br>
        <sup>14 </sup> con i re e con i consiglieri della terra che si
        costruirono mausolei,<br>
        <sup>15 </sup> con i prìncipi che possedevano oro e che riempirono
        d'argento le loro case;<br>
        <sup>16 </sup> oppure, come l'aborto nascosto, non esisterei, sarei come
        i feti che non videro la luce.<br>
        <sup>17 </sup> Là cessano gli empi di tormentare gli altri, là riposano
        gli stanchi;<br>
        <sup>18 </sup> là i prigionieri hanno pace tutti insieme, senza udir voce
        d'aguzzino.<br>
        <sup>19 </sup> Piccoli e grandi sono là insieme, lo schiavo è libero dal
        suo padrone.<br>
        <sup>20 </sup> Perché dare la luce all'infelice, e la vita a chi ha
        l'anima nell'amarezza?<br>
        <sup>21 </sup> Essi aspettano la morte che non viene, la ricercano più
        che i tesori nascosti.<br>
        <sup>22 </sup> Si rallegrerebbero fino a giubilarne, esulterebbero se
        trovassero una tomba.<br>
        <sup>23 </sup> Perché dar vita a un uomo la cui via è oscura e che Dio ha
        stretto in un cerchio?<br>
        <sup>24 </sup> Io sospiro anche quando prendo il mio cibo, e i miei
        gemiti si spargono come acqua.<br>
        <sup>25 </sup> Non appena temo un male, esso mi colpisce; e quel che mi
        spaventa, mi piomba addosso.<br>
        <sup>26 </sup> Non trovo riposo, né tranquillità, né pace; il tormento è
        continuo!»
    </p>

    <h3 class="h3">Rimprovero di Elifaz a Giobbe</h3>

    <p class="p">
        <span class="color_of_chapter">4 </span><sup>1 </sup> Allora Elifaz di Teman rispose e disse:<br>
        <sup>2 </sup> «Se provassimo a dirti una parola, ti darebbe fastidio? Ma
        chi potrebbe trattenere le parole?<br>
        <sup>3 </sup> Tu ne hai ammaestrati molti, hai fortificato le mani
        stanche;<br>
        <sup>4 </sup> e le tue parole hanno rialzato chi stava cadendo, hai
        rafforzato le ginocchia vacillanti;<br>
        <sup>5 </sup> e ora che il male piomba su di te, ti lasci abbattere; ora
        che è giunto fino a te, sei tutto smarrito.<br>
        <sup>6 </sup> Il tuo timor di Dio non ti dà fiducia, e l'integrità della
        tua vita non è la tua speranza?<br>
        <sup>7 </sup> Ricorda: quale innocente perì mai? Dove furono mai
        distrutti gli uomini retti?<br>
        <sup>8 </sup> Io per me ho visto che coloro che arano iniquità e seminano
        tormenti, ne mietono i frutti.<br>
        <sup>9 </sup> Al soffio di Dio essi periscono, dal vento della sua ira
        sono consumati.<br>
        <sup>10 </sup> Spenta è la voce del ruggente, sono spezzati i denti dei
        leoncelli.<br>
        <sup>11 </sup> Perisce per mancanza di preda il forte leone, e restano
        dispersi i piccini della leonessa.<br>
        <sup>12 </sup> «Una parola mi è furtivamente giunta, e il mio orecchio ne
        ha colto il lieve sussurro.<br>
        <sup>13 </sup> Tra i pensieri delle visioni notturne, quando un sonno
        profondo cade sui mortali,<br>
        <sup>14 </sup> uno spavento mi prese, un tremore, che mi fece fremer
        tutte le ossa.<br>
        <sup>15 </sup> Uno spirito mi passò davanti e i peli mi si rizzarono
        addosso.<br>
        <sup>16 </sup> Si fermò, ma non riconobbi il suo sembiante; una figura mi
        stava davanti agli occhi e udii una voce sommessa che diceva:<br>
        <sup>17 </sup> "Può il mortale essere giusto davanti a Dio? Può l'uomo
        essere puro davanti al suo Creatore?<br>
        <sup>18 </sup> Ecco, Dio non si fida dei suoi servi e trova difetti nei
        suoi angeli;<br>
        <sup>19 </sup> quanto più in quelli che stanno in case d'argilla, che
        hanno per fondamento la polvere e sono schiacciati al pari delle tignole!<br>
        <sup>20 </sup> Fra la mattina e la sera sono infranti; periscono per
        sempre, senza che nessuno se ne accorga.<br>
        <sup>21 </sup> La corda della loro tenda è strappata, e muoiono senza
        possedere la saggezza".
    </p>

    <h3 class="h3">Elifaz esorta Giobbe ad accettare il suo castigo</h3>

    <p class="p">
        <span class="color_of_chapter">5 </span><sup>1 </sup> «Chiama pure! C'è forse chi ti risponda? A quale dei santi
        vorrai tu rivolgerti?<br>
        <sup>2 </sup> No, il cruccio non uccide che l'insensato e l'irritazione
        fa morire lo stolto.<br>
        <sup>3 </sup> Io ho visto l'insensato mettere radici, ma ben presto ho
        dovuto maledire la sua casa.<br>
        <sup>4 </sup> I suoi figli vanno privi di soccorso, sono oppressi alla
        porta della città e non c'è chi li difenda.<br>
        <sup>5 </sup> L'affamato gli divora il raccolto, glielo ruba perfino
        dalle spine; l'assetato gli trangugia i beni.<br>
        <sup>6 </sup> Infatti la sventura non spunta dalla terra, né il dolore
        germina dal suolo;<br>
        <sup>7 </sup> ma l'uomo nasce per soffrire, come la favilla per volare in
        alto.<br>
        <sup>8 </sup> «Io però vorrei cercare Dio, a Dio vorrei esporre la mia
        causa;<br>
        <sup>9 </sup> a lui, che fa cose grandi, imperscrutabili, meraviglie
        innumerevoli;<br>
        <sup>10 </sup> che sparge la pioggia sopra la terra e manda
        l'acqua sui campi;<br>
        <sup>11 </sup> che innalza quelli che erano abbassati e pone in salvo gli
        afflitti, in luogo elevato;<br>
        <sup>12 </sup> che sventa i disegni degli astuti, sicché le loro mani non
        giungono a eseguirli;<br>
        <sup>13 </sup> che prende gli abili nella loro astuzia, sicché il
        consiglio degli scaltri va in rovina.<br>
        <sup>14 </sup> Di giorno essi incorrono nelle tenebre, a mezzogiorno
        brancolano come di notte.<br>
        <sup>15 </sup> Ma Dio salva il meschino dalla spada della loro bocca, e
        il povero dalla mano del potente.<br>
        <sup>16 </sup> Così per il misero c'è speranza, mentre l'iniquità chiude
        la bocca.<br>
        <sup>17 </sup> «Beato l'uomo che Dio corregge! Tu non disprezzare la
        lezione dell'Onnipotente;<br>
        <sup>18 </sup> perché egli fa la piaga, ma poi la fascia; egli ferisce,
        ma le sue mani guariscono.<br>
        <sup>19 </sup> In sei sciagure egli sarà il tuo liberatore, e in sette il
        male non ti toccherà.<br>
        <sup>20 </sup> In tempo di carestia ti scamperà dalla morte, in tempo di
        guerra dai colpi della spada.<br>
        <sup>21 </sup> Sarai sottratto al flagello della lingua, non temerai
        quando verrà il disastro.<br>
        <sup>22 </sup> In mezzo al disastro e alla fame riderai, non temerai le
        belve della terra;<br>
        <sup>23 </sup> perché avrai per alleate le pietre del suolo, e gli
        animali dei campi saranno con te in pace.<br>
        <sup>24 </sup> Saprai al sicuro la tua tenda; e, visitando i tuoi
        pascoli, vedrai che non ti manca nulla.<br>
        <sup>25 </sup> Saprai che la tua discendenza moltiplica, che i tuoi
        rampolli crescono come l'erba dei campi.<br>
        <sup>26 </sup> Te ne andrai maturo alla tomba, come i covoni di grano si
        accumulano a suo tempo.<br>
        <sup>27 </sup> Ecco quel che abbiamo trovato, riflettendo. Così è. Tu
        ascolta e fanne tesoro».
    </p>

    <h3 class="h3">Amarezza di Giobbe</h3>

    <p class="p">
        <span class="color_of_chapter">6 </span><sup>1 </sup> Allora Giobbe rispose:<br>
        <sup>2 </sup> «Ah, se il mio travaglio si pesasse, se le mie calamità si
        mettessero tutte insieme sulla bilancia!<br>
        <sup>3 </sup> Sarebbero trovati più pesanti della sabbia del mare. Ecco
        perché le mie parole sono temerarie.<br>
        <sup>4 </sup> Infatti le saette dell'Onnipotente mi trafiggono, lo
        spirito mio ne succhia il veleno; i terrori di Dio si schierano in
        battaglia contro di me.<br>
        <sup>5 </sup> L'asino selvatico raglia forse quando ha l'erba davanti?
        Muggisce forse il bue davanti alla pastura?<br>
        <sup>6 </sup> Si può forse mangiare ciò che è insipido, senza sale? C'è
        qualche gusto in un chiaro d'uovo?<br>
        <sup>7 </sup> Mi rifiuto di toccare una simile cosa, essa è per me come
        un cibo ripugnante.<br>
        <sup>8 </sup> Oh, mi avvenisse pure quel che chiedo, e mi desse Dio quel
        che spero!<br>
        <sup>9 </sup> Volesse pure Dio schiacciarmi, stendere la mano e tagliare
        il filo dei miei giorni!<br>
        <sup>10 </sup> Sarebbe questo un conforto per me, esulterei nei dolori
        che egli non mi risparmia; poiché non ho rinnegato le parole del Santo.<br>
        <sup>11 </sup> Che è mai la mia forza perché io speri ancora? Che fine mi
        aspetta perché io sia paziente?<br>
        <sup>12 </sup> La mia forza è come la forza delle pietre? E la mia carne
        è forse di bronzo?<br>
        <sup>13 </sup> Non c'è forza in me, la saggezza è stata allontanata da
        me.<br>
        Giobbe rileva l'insensibilità dei suoi amici<br>
        <sup>14 </sup> «Pietà deve l'amico a colui che soccombe, se anche
        abbandonasse il timore dell'Onnipotente.<br>
        <sup>15 </sup> Ma i fratelli miei si sono mostrati infidi come un
        torrente, come l'acqua di torrenti che passa.<br>
        <sup>16 </sup> Il ghiaccio li rende torbidi e la neve vi si scioglie;<br>
        <sup>17 </sup> ma passato il tempo delle piene, svaniscono; quando
        sentono il caldo, scompaiono dal loro luogo.<br>
        <sup>18 </sup> Le carovane che si dirigono là mutano strada, s'inoltrano
        nel deserto e vi periscono.<br>
        <sup>19 </sup> Le carovane di Tema li cercavano con lo sguardo, i
        viandanti di Seba vi contavano su,<br>
        <sup>20 </sup> ma furono delusi nella loro fiducia; giunti sul luogo,
        rimasero confusi.<br>
        <sup>21 </sup> Tali siete divenuti voi per me; vedete uno che fa orrore e
        vi prende la paura.<br>
        <sup>22 </sup> Vi ho forse detto: "Datemi qualcosa", oppure: "Con i
        vostri beni fate un dono a mio favore";<br>
        <sup>23 </sup> oppure: "Liberatemi dalla stretta del nemico", oppure:
        "Scampatemi dalla mano dei prepotenti"?<br>
        <sup>24 </sup> Ammaestratemi, e starò in silenzio; fatemi capire in che
        cosa ho errato.<br>
        <sup>25 </sup> Quanto sono efficaci le parole rette! Ma la vostra
        riprensione che vale?<br>
        <sup>26 </sup> Volete dunque biasimare delle parole? Ma le parole di un
        disperato se le porta il vento!<br>
        <sup>27 </sup> Voi sareste capaci di tirare a sorte l'orfano e di vendere
        il vostro amico!<br>
        <sup>28 </sup> Ebbene, guardatemi pure e vedete se io vi mento
        spudoratamente.<br>
        <sup>29 </sup> Ripensateci, non commettete errori! Ripensateci, la mia
        giustizia è ancora presente.<br>
        <sup>30 </sup> C'è qualche errore sulla mia lingua? Il mio palato non
        distingue più quel che è male?
    </p>

    <h3 class="h3">Sofferenza e ribellione di Giobbe</h3>

    <p class="p">
        <span class="color_of_chapter">7 </span><sup>1 </sup> «La vita dell'uomo sulla terra è come quella di un
        soldato; i suoi giorni sono simili ai giorni di un mercenario.<br>
        <sup>2 </sup> Come lo schiavo anela l'ombra, come l'operaio aspetta il
        suo salario,<br>
        <sup>3 </sup> così a me toccano mesi di sciagura, mi sono assegnate notti
        di dolore.<br>
        <sup>4 </sup> Non appena mi corico, dico: "Quando mi alzerò?" Ma la notte
        si prolunga, e mi sazio di agitazioni fino all'alba.<br>
        <sup>5 </sup> La mia carne è coperta di vermi e di croste
        polverose, la mia pelle si richiude, poi riprende a suppurare.<br>
        <sup>6 </sup> I miei giorni se ne vanno più veloci della spola, si
        consumano senza speranza.<br>
        <sup>7 </sup> Ricòrdati che la mia vita è un soffio! L'occhio mio non
        vedrà più il bene.<br>
        <sup>8 </sup> Lo sguardo di chi ora mi vede non mi potrà più scorgere;
        gli occhi tuoi mi cercheranno, ma io non sarò più.<br>
        <sup>9 </sup> La nuvola svanisce e si dilegua; così chi scende nel
        soggiorno dei morti non ne risalirà;<br>
        <sup>10 </sup> non tornerà più nella sua casa e il luogo dove stava non
        lo riconoscerà più.<br>
        <sup>11 </sup> Io, perciò, non terrò chiusa la bocca; nell'angoscia del
        mio spirito io parlerò, mi lamenterò nell'amarezza dell'anima mia.<br>
        <sup>12 </sup> Sono io forse il mare o un mostro marino che tu ponga
        intorno a me una guardia?<br>
        <sup>13 </sup> Quando dico: "Il mio letto mi darà sollievo, il mio
        giaciglio allevierà la mia pena!",<br>
        <sup>14 </sup> tu mi sgomenti con sogni e mi spaventi con visioni;<br>
        <sup>15 </sup> io preferisco soffocare, a queste mie ossa preferisco la
        morte.<br>
        <sup>16 </sup> Io mi sto consumando; non vivrò sempre; ti prego, lasciami
        stare; i giorni miei non sono che un soffio.<br>
        <sup>17 </sup> Che cos'è l'uomo che tu ne faccia tanto caso, che tu
        t'interessi a lui,<br>
        <sup>18 </sup> lo visiti ogni mattina e lo metta alla prova ogni istante?<br>
        <sup>19 </sup> Quando cesserai di tenere lo sguardo fisso su di me?
        Quando mi darai tempo d'inghiottire la mia saliva?<br>
        <sup>20 </sup> Se ho peccato, che ho fatto a te, o guardiano degli
        uomini? Perché hai fatto di me il tuo bersaglio a tal punto che sono
        divenuto un peso a me stesso?<br>
        <sup>21 </sup> Perché non perdoni le mie trasgressioni e non cancelli la
        mia iniquità? Poiché presto giacerò nella polvere; tu mi cercherai, ma io
        non sarò più».
    </p>

    <h3 class="h3">Bildad conferma il castigo per l'empio</h3>

    <p class="p">
        <span class="color_of_chapter">8 </span><sup>1 </sup> Allora Bildad di Suac rispose e disse:<br>
        <sup>2 </sup> «Fino a quando terrai questi discorsi e saranno le parole
        della tua bocca come un vento impetuoso?<br>
        <sup>3 </sup> Potrebbe Dio pervertire il giudizio? Potrebbe l'Onnipotente
        pervertire la giustizia?<br>
        <sup>4 </sup> Se i tuoi figli hanno peccato contro di lui, egli li ha
        dati in balìa del loro misfatto;<br>
        <sup>5 </sup> ma tu, se ricorri a Dio e implori l'Onnipotente,<br>
        <sup>6 </sup> se proprio sei puro e integro, certo egli sorgerà in tuo
        favore e restaurerà la tua giusta dimora.<br>
        <sup>7 </sup> Così sarà stato piccolo il tuo principio, ma la tua fine
        sarà grande oltre misura.<br>
        <sup>8 </sup> «Interroga le passate generazioni, rifletti sull'esperienza
        dei padri;<br>
        <sup>9 </sup> poiché noi siamo di ieri e non sappiamo nulla; i nostri
        giorni sulla terra non sono che un'ombra;<br>
        <sup>10 </sup> ma quelli certo t'insegneranno, ti parleranno e dal loro
        cuore trarranno discorsi.<br>
        <sup>11 </sup> Può il papiro crescere dove non c'è limo? Forse il giunco
        viene su senz'acqua?<br>
        <sup>12 </sup> Mentre sono ancora verdi, e senza che li si tagli, prima
        di tutte le erbe, inaridiscono.<br>
        <sup>13 </sup> Tale è la sorte di tutti quelli che dimenticano Dio; la
        speranza dell'empio perirà.<br>
        <sup>14 </sup> La sua baldanza è troncata, la sua fiducia è come una tela
        di ragno.<br>
        <sup>15 </sup> Egli si appoggia alla sua casa, ma essa non regge; vi si
        aggrappa, ma quella non tiene.<br>
        <sup>16 </sup> Egli verdeggia al sole, i suoi rami si protendono sul suo
        giardino,<br>
        <sup>17 </sup> le sue radici s'intrecciano sul mucchio delle macerie,
        penetra fra le pietre della casa.<br>
        <sup>18 </sup> Ma divelto che sia dal suo luogo, questo lo rinnega e gli
        dice: "Non ti ho mai visto!"<br>
        <sup>19 </sup> Tali sono le delizie che gli procura il suo comportamento!
        Dalla polvere, altri dopo di lui germoglieranno.<br>
        <sup>20 </sup> No, Dio non respinge l'uomo integro, né porge aiuto a
        quelli che fanno il male.<br>
        <sup>21 </sup> Egli renderà ancora il sorriso alla tua bocca, sulle tue
        labbra metterà canti d'esultanza.<br>
        <sup>22 </sup> Quelli che ti odiano saranno coperti di vergogna, la tenda
        degli empi sparirà».
    </p>

    <h3 class="h3">Giobbe riconosce il peccato dell'uomo</h3>

    <p class="p">
        <span class="color_of_chapter">9 </span><sup>1 </sup> Allora Giobbe rispose e disse:<br>
        <sup>2 </sup> «Sì, certo, io so che è così; come potrebbe il mortale
        essere giusto davanti a Dio?<br>
        <sup>3 </sup> Se all'uomo piacesse disputare con Dio, non potrebbe
        rispondergli su un punto fra mille.<br>
        <sup>4 </sup> Dio è saggio, è grande in potenza; chi gli ha tenuto fronte
        e se n'è trovato bene?<br>
        <sup>5 </sup> Egli trasporta le montagne senza che se ne accorgano, nel
        suo furore le sconvolge.<br>
        <sup>6 </sup> Egli scuote la terra dalle sue fondamenta, e le sue colonne
        tremano.<br>
        <sup>7 </sup> Comanda al sole, ed esso non sorge; mette un sigillo sulle
        stelle.<br>
        <sup>8 </sup> Da solo spiega i cieli, cammina sulle più alte onde del
        mare.<br>
        <sup>9 </sup> È il creatore dell'Orsa, di Orione, delle Pleiadi e delle
        misteriose regioni del cielo australe.<br>
        <sup>10 </sup> Egli fa cose grandi e imperscrutabili, meraviglie
        innumerevoli.<br>
        <sup>11 </sup> Ecco, egli mi passa vicino e io non lo vedo; mi scivola
        accanto e non me ne accorgo.<br>
        <sup>12 </sup> Ecco, afferra la preda, e chi si opporrà? Chi oserà
        dirgli: "Che fai?"<br>
        <sup>13 </sup> Dio non ritira la sua collera; sotto di lui si curvano i
        campioni della superbia.<br>
        <sup>14 </sup> Io come farei a rispondergli, a scegliere le
        mie parole per discutere con lui?<br>
        <sup>15 </sup> Avessi anche ragione, non gli replicherei, ma implorerei
        misericordia al mio giudice.<br>
        <sup>16 </sup> Se io lo invocassi ed egli mi rispondesse, non per questo
        crederei che avesse dato ascolto alla mia voce;<br>
        <sup>17 </sup> egli mi piomba addosso dal seno della tempesta, moltiplica
        senza motivo le mie piaghe,<br>
        <sup>18 </sup> non mi lascia riprendere fiato e mi sazia d'amarezza.<br>
        <sup>19 </sup> Se si tratta di forza, ecco, egli è potente; se di
        diritto, egli dice: "Chi mi convocherà?"<br>
        <sup>20 </sup> Se io fossi senza colpa, la mia bocca mi condannerebbe; se
        fossi innocente, mi dichiarerebbe colpevole.<br>
        Giobbe accusa Dio<br>
        <sup>21 </sup> «Sono innocente? Sì, lo sono! Di me non mi preme, io
        disprezzo la mia vita!<br>
        <sup>22 </sup> Per me è la stessa cosa! Perciò dico: "Egli distrugge
        ugualmente l'integro e il malvagio".<br>
        <sup>23 </sup> Se un flagello, a un tratto, semina la morte, egli ride
        dello sgomento degli innocenti.<br>
        <sup>24 </sup> La terra è data in balìa dei malvagi; egli vela gli occhi
        ai giudici di essa; se non è lui, chi è dunque?<br>
        <sup>25 </sup> I miei giorni se ne vanno più veloci di un corriere;
        fuggono via senz'aver visto il bene;<br>
        <sup>26 </sup> passano rapidi come navicelle di giunchi, come l'aquila
        che piomba sulla preda.<br>
        <sup>27 </sup> Io dico: "Voglio dimenticare il mio lamento, abbandonare
        questa faccia triste e stare allegro".<br>
        <sup>28 </sup> Ma mi spavento per tutti i miei dolori. Sono certo che non
        mi considererai innocente.<br>
        <sup>29 </sup> Io sarò condannato; perché dunque affaticarmi invano?<br>
        <sup>30 </sup> Anche se mi lavassi con la neve e mi pulissi le mani con
        il sapone,<br>
        <sup>31 </sup> tu mi tufferesti nel fango di una fossa, le mie vesti mi
        avrebbero in orrore.<br>
        <sup>32 </sup> Dio non è un uomo come me, perché io gli risponda e perché
        possiamo comparire in giudizio assieme.<br>
        <sup>33 </sup> Non c'è fra noi un arbitro che posi la mano su tutti e
        due!<br>
        <sup>34 </sup> Dio allontani da me la sua verga; smetta di spaventarmi
        con il suo terrore;<br>
        <sup>35 </sup> allora io parlerò senza temerlo, perché sento di non
        essere quel colpevole che sembro».
    </p>

    <h3 class="h3">Giobbe crede di essere colpito da Dio senza motivo</h3>

    <p class="p">
        <span class="color_of_chapter">10 </span><sup>1 </sup> «Io provo disgusto della mia vita; voglio dare libero
        sfogo al mio lamento, voglio parlare nell'amarezza dell'anima mia!<br>
        <sup>2 </sup> Io dirò a Dio: "Non condannarmi! Fammi sapere perché sei in
        contesa con me!<br>
        <sup>3 </sup> Ti sembra cosa ben fatta opprimere, disprezzare l'opera
        delle tue mani e favorire i disegni dei malvagi?<br>
        <sup>4 </sup> Hai tu occhi di carne? Vedi tu come vede l'uomo?<br>
        <sup>5 </sup> Sono i tuoi giorni come i giorni del mortale, i tuoi anni
        come gli anni degli esseri umani,<br>
        <sup>6 </sup> che tu investighi tanto la mia iniquità, che t'informi così
        del mio peccato,<br>
        <sup>7 </sup> pur sapendo che io non sono colpevole e che non c'è chi mi
        liberi dalla tua mano?<br>
        <sup>8 </sup> Le tue mani mi hanno formato, m'hanno fatto tutto quanto,
        eppure mi distruggi!<br>
        <sup>9 </sup> Ricòrdati che mi hai plasmato come argilla, e tu mi fai
        ritornare in polvere!<br>
        <sup>10 </sup> Non mi hai colato forse come il latte e fatto rapprendere
        come il formaggio?<br>
        <sup>11 </sup> Tu mi hai rivestito di pelle e di carne e mi hai intessuto
        d'ossa e di nervi.<br>
        <sup>12 </sup> Mi hai concesso vita e grazia, la tua provvidenza ha
        vegliato sul mio spirito,<br>
        <sup>13 </sup> ed ecco quello che nascondevi in cuore! Sì, lo so, questo
        meditavi:<br>
        <sup>14 </sup> se avessi peccato, l'avresti ben tenuto a mente e non mi
        avresti assolto dalla mia iniquità.<br>
        <sup>15 </sup> Se fossi stato malvagio, guai a me! Se giusto, non avrei
        osato alzare la fronte, sazio d'infamia, spettatore della mia miseria.<br>
        <sup>16 </sup> Se l'avessi alzata, mi avresti dato la caccia come a un
        leone, contro di me avresti rinnovato le tue prodezze;<br>
        <sup>17 </sup> avresti trovato contro di me nuovi testimoni e avresti
        raddoppiato il tuo sdegno contro di me; legioni su legioni mi avrebbero
        assalito.<br>
        <sup>18 </sup> «"Perché mi hai fatto uscire dal grembo di mia madre?
        Sarei spirato senza che occhio mi vedesse!<br>
        <sup>19 </sup> Sarei stato come se non fossi mai esistito, mi avrebbero
        portato dal grembo materno alla tomba!"<br>
        <sup>20 </sup> Non sono forse pochi i giorni che mi restano? Smetta egli
        dunque, mi lasci stare, perché io possa rasserenarmi un poco,<br>
        <sup>21 </sup> prima che me ne vada, per non più tornare, nella terra
        delle tenebre e dell'ombra di morte:<br>
        <sup>22 </sup> terra oscura come notte profonda, dove regnano l'ombra di
        morte e il disordine, il cui chiarore è come notte oscura».
    </p>

    <h3 class="h3">Zofar invita Giobbe ad allontanarsi dall'iniquità</h3>

    <p class="p">
        <span class="color_of_chapter">11 </span><sup>1 </sup> Allora Zofar di Naama rispose e disse:<br>
        <sup>2 </sup> «Questa abbondanza di parole rimarrà forse senza risposta?
        Basterà quindi essere loquace per avere ragione?<br>
        <sup>3 </sup> Varranno le tue ciance a far tacere la gente? Farai dunque
        il beffardo, senza che nessuno ti contesti?<br>
        <sup>4 </sup> Tu dici a Dio: "Quel che sostengo è giusto e io sono puro
        in tua presenza".<br>
        <sup>5 </sup> Ma volesse Dio parlare e aprire la bocca per risponderti<br>
        <sup>6 </sup> e rivelarti i segreti della sua saggezza, poiché infinita è
        la sua intelligenza! Vedresti allora come Dio dimentichi parte della tua
        colpa.<br>
        <sup>7 </sup> Puoi forse scandagliare le profondità di Dio,
        arrivare a conoscere appieno l'Onnipotente?<br>
        <sup>8 </sup> Si tratta di cose più alte del cielo; tu che faresti? Di
        cose più profonde del soggiorno dei morti; come le conosceresti?<br>
        <sup>9 </sup> La loro misura è più lunga della terra, più larga del mare.<br>
        <sup>10 </sup> Se Dio passa, se incarcera, se chiama in giudizio, chi si
        opporrà?<br>
        <sup>11 </sup> Egli infatti conosce gli uomini perversi, scopre senza
        sforzo l'iniquità.<br>
        <sup>12 </sup> Ma l'insensato diventerà saggio quando un puledro d'onagro
        diventerà uomo.<br>
        <sup>13 </sup> «Tu però, se ben disponi il cuore e tendi verso Dio le
        mani,<br>
        <sup>14 </sup> se allontani il male che è nelle tue mani e non alberghi
        l'iniquità nelle tue tende,<br>
        <sup>15 </sup> allora alzerai la fronte senza macchia, sarai incrollabile
        e non avrai paura di nulla;<br>
        <sup>16 </sup> dimenticherai i tuoi affanni; te ne ricorderai come
        d'acqua passata;<br>
        <sup>17 </sup> la tua vita sorgerà più fulgida del pieno giorno,
        l'oscurità sarà come la luce del mattino.<br>
        <sup>18 </sup> Sarai fiducioso perché avrai speranza; ti guarderai bene
        attorno e ti coricherai sicuro.<br>
        <sup>19 </sup> Ti metterai a dormire e nessuno ti spaventerà; e molti
        cercheranno il tuo favore.<br>
        <sup>20 </sup> Ma gli occhi degli empi verranno meno; non ci sarà più
        rifugio per loro e non avranno altra speranza che esalare l'ultimo
        respiro».
    </p>

    <h3 class="h3">Rimprovero di Giobbe ai suoi amici</h3>

    <p class="p">
        <span class="color_of_chapter">12 </span><sup>1 </sup> Allora Giobbe rispose e disse:<br>
        <sup>2 </sup> «Voi, certo, valete quanto un popolo, e con voi morirà la
        saggezza.<br>
        <sup>3 </sup> Ma di senno ne ho anch'io quanto voi, non vi sono affatto
        inferiore; cose come queste chi non le sa?<br>
        <sup>4 </sup> Io dunque dovrei essere il ludibrio degli amici! Io, che
        invocavo Dio ed egli mi rispondeva; il ludibrio io, l'uomo giusto,
        integro!<br>
        <sup>5 </sup> Il disprezzo per la sventura altrui è nel pensiero di chi
        vive nella prosperità; esso è sempre pronto a colpire, se uno ha il piede
        che vacilla.<br>
        <sup>6 </sup> Sono invece tranquille le tende dei ladri; chi provoca Dio,
        chi si fa un dio della propria forza, se ne sta al sicuro.<br>
        <sup>7 </sup> Ma interroga un po' gli animali, e te lo insegneranno; gli
        uccelli del cielo, e te lo mostreranno;<br>
        <sup>8 </sup> oppure parla alla terra ed essa te lo insegnerà, e i pesci
        del mare te lo racconteranno.<br>
        <sup>9 </sup> Chi non sa, fra tutte queste creature, che la mano del
        SIGNORE ha fatto ogni cosa,<br>
        <sup>10 </sup> che egli tiene in mano l'anima di tutto quel che vive e lo
        spirito di ogni carne umana?<br>
        <sup>11 </sup> L'orecchio non discerne forse le parole, come il palato
        assaggia i cibi?<br>
        <sup>12 </sup> Nei vecchi si trova la saggezza, e lunghezza di giorni dà
        intelligenza.<br>
        Giobbe afferma la potenza di Dio<br>
        <sup>13 </sup> «In Dio stanno la saggezza e la potenza, a lui
        appartengono il consiglio e l'intelligenza.<br>
        <sup>14 </sup> Egli abbatte, e nessuno può ricostruire. Chiude un uomo in
        prigione, e non c'è chi gli apra.<br>
        <sup>15 </sup> Egli trattiene le acque, e tutto inaridisce; le lascia
        andare, ed esse sconvolgono la terra.<br>
        <sup>16 </sup> Egli possiede la forza e l'abilità; da lui dipendono chi
        erra e chi fa errare.<br>
        <sup>17 </sup> Egli manda scalzi i consiglieri, colpisce di demenza i
        giudici.<br>
        <sup>18 </sup> Scioglie i legami dell'autorità dei re e cinge i loro
        fianchi di catene.<br>
        <sup>19 </sup> Manda scalzi i sacerdoti e rovescia i potenti.<br>
        <sup>20 </sup> Priva della parola i più eloquenti e toglie il
        discernimento ai vecchi.<br>
        <sup>21 </sup> Sparge il disprezzo sui nobili e scioglie la cintura ai
        forti.<br>
        <sup>22 </sup> Rivela le cose recondite, facendole uscire dalle tenebre,
        e porta alla luce ciò che è avvolto in ombra di morte.<br>
        <sup>23 </sup> Accresce i popoli e li annienta, amplia le nazioni e le
        riconduce nei loro confini;<br>
        <sup>24 </sup> toglie il senno ai capi della terra e li fa peregrinare in
        solitudini senza sentiero.<br>
        <sup>25 </sup> Brancolano nelle tenebre, senza alcuna luce, e li fa
        barcollare come ubriachi.
    </p>

    <h3 class="h3">Giobbe vuole difendere la sua causa davanti a Dio</h3>

    <p class="p">
        <span class="color_of_chapter">13 </span><sup>1 </sup> «L'occhio mio tutto questo l'ha visto; l'orecchio mio l'ha
        udito e l'ha inteso.<br>
        <sup>2 </sup> Quel che sapete voi lo so anch'io, non vi sono affatto
        inferiore.<br>
        <sup>3 </sup> Ma io vorrei parlare con l'Onnipotente, ci terrei a
        ragionare con Dio;<br>
        <sup>4 </sup> poiché voi siete inventori di menzogne, siete tutti quanti
        medici da nulla.<br>
        <sup>5 </sup> Oh, se faceste silenzio! Esso vi sarebbe contato come
        saggezza.<br>
        <sup>6 </sup> Ascoltate, vi prego, quel che ho da rimproverarvi; state
        attenti alle repliche delle mie labbra!<br>
        <sup>7 </sup> Volete dunque difendere Dio parlando con menzogna?
        Sostenere la sua causa con parole di frode?<br>
        <sup>8 </sup> Volete avere riguardo alla sua persona? E costituirvi
        difensori di Dio?<br>
        <sup>9 </sup> Sarà un bene per voi quando egli vi scruterà a fondo?
        Credete di ingannarlo come s'inganna un uomo?<br>
        <sup>10 </sup> Certo egli vi riprenderà severamente, se nel vostro
        segreto avete dei riguardi personali.<br>
        <sup>11 </sup> La sua maestà non vi farà sgomenti? Il suo terrore non
        piomberà su di voi?<br>
        <sup>12 </sup> I vostri detti memorabili sono massime di cenere; i vostri
        baluardi son baluardi d'argilla.<br>
        <sup>13 </sup> «Tacete, lasciatemi stare; voglio parlare io, succeda quel
        che succeda!<br>
        <sup>14 </sup> Perché dovrei prendere la mia carne con i denti? E
        trattenere la mia vita con le mie mani?<br>
        <sup>15 </sup> Ecco, mi uccida pure! Oh, continuerò a sperare. Soltanto,
        io difenderò in faccia a lui il mio comportamento!<br>
        <sup>16 </sup> Anche questo servirà alla mia salvezza; poiché
        un empio non ardirebbe presentarsi a lui.<br>
        <sup>17 </sup> Ascoltate attentamente il mio discorso, porgete orecchio a
        quanto sto per dichiararvi.<br>
        <sup>18 </sup> Ecco, io ho predisposto ogni elemento per la causa; so che
        sarò riconosciuto giusto.<br>
        <sup>19 </sup> C'è qualcuno che voglia farmi opposizione? Se c'è, io
        taccio e sono pronto a morire.<br>
        <sup>20 </sup> Ma, o Dio, concedimi solo due cose, e non mi nasconderò
        dalla tua presenza:<br>
        <sup>21 </sup> ritira da me la tua mano e fa che i tuoi terrori non mi
        spaventino più.<br>
        <sup>22 </sup> Poi interrogami e io risponderò; oppure parlerò io, e tu
        replicherai.<br>
        <sup>23 </sup> Quante sono le mie iniquità, quanti i miei peccati? Fammi
        conoscere la mia trasgressione, il mio peccato!<br>
        <sup>24 </sup> Perché nascondi il tuo volto e mi consideri un nemico?<br>
        <sup>25 </sup> Vuoi dunque atterrire una foglia portata via dal vento?
        Vuoi forse perseguitare una pagliuzza inaridita?<br>
        <sup>26 </sup> Tu mi condanni a pene così amare e mi fai espiare gli
        sbagli della mia giovinezza;<br>
        <sup>27 </sup> tu metti i miei piedi nei ceppi, spii tutti i miei
        movimenti e prendi nota delle orme dei miei piedi.<br>
        <sup>28 </sup> Intanto questo mio corpo si disfa come legno tarlato, come
        un abito roso dal tarlo.
    </p>

    <h3 class="h3">Giobbe descrive la miseria dell'uomo</h3>

    <p class="p">
        <span class="color_of_chapter">14 </span><sup>1 </sup> «L'uomo, nato di donna, vive pochi giorni ed è sazio
        d'affanni.<br>
        <sup>2 </sup> Spunta come un fiore, poi è reciso; fugge come un'ombra, e
        non dura.<br>
        <sup>3 </sup> E sopra un essere così, tu tieni gli occhi aperti e mi fai
        comparire con te in giudizio!<br>
        <sup>4 </sup> Chi può trarre una cosa pura da una impura? Nessuno.<br>
        <sup>5 </sup> Se i suoi giorni sono fissati, e il numero dei suoi mesi
        dipende da te, e tu gli hai posto un termine che egli non può varcare,<br>
        <sup>6 </sup> distogli da lui lo sguardo, perché abbia un po' di
        tranquillità e possa godere come un operaio la fine della sua giornata.<br>
        <sup>7 </sup> Per l'albero almeno c'è speranza; se è tagliato,
        rigermoglia e continua a mettere germogli.<br>
        <sup>8 </sup> Quando la sua radice è invecchiata sotto terra e il suo
        tronco muore nel suolo,<br>
        <sup>9 </sup> a sentir l'acqua, rinverdisce e mette rami come una giovane
        pianta.<br>
        <sup>10 </sup> Ma l'uomo muore e perde ogni forza; il mortale spira, e
        dov'è egli?<br>
        <sup>11 </sup> Le acque del lago se ne vanno, il fiume vien meno e si
        prosciuga;<br>
        <sup>12 </sup> così l'uomo giace e non risorge più; finché non vi siano
        più cieli egli non si risveglierà, né sarà più destato dal suo sonno.<br>
        <sup>13 </sup> Oh, volessi tu nascondermi nel soggiorno dei morti,
        tenermi occulto finché l'ira tua sia passata, fissarmi un termine e poi
        ricordarti di me!<br>
        <sup>14 </sup> Se l'uomo muore, può egli tornare in vita? Aspetterei
        fiducioso tutti i giorni della mia sofferenza, finché cambiasse la mia
        condizione:<br>
        <sup>15 </sup> tu mi chiameresti e io risponderei, tu vorresti rivedere
        l'opera delle tue mani.<br>
        <sup>16 </sup> Ma ora tu conti i miei passi, tu osservi i miei peccati;<br>
        <sup>17 </sup> le mie trasgressioni sono sigillate in un sacco, e alle
        mie iniquità altre ne aggiungi.<br>
        <sup>18 </sup> La montagna frana e scompare, la roccia è divelta dal suo
        luogo,<br>
        <sup>19 </sup> le acque consumano la pietra, le loro inondazioni
        trascinano via la terra: così tu distruggi la speranza dell'uomo.<br>
        <sup>20 </sup> Tu lo sopraffai una volta per sempre, ed egli se ne va;
        gli muti la sembianza e lo mandi via.<br>
        <sup>21 </sup> Se i suoi figli salgono in onore, egli lo ignora; se
        cadono in disprezzo, egli non lo vede;<br>
        <sup>22 </sup> questo solo sente: che il suo corpo soffre, che l'anima
        sua è in lutto».
    </p>

    <h3 class="h3">Elifaz paragona Giobbe a un malvagio</h3>

    <p class="p">
        <span class="color_of_chapter">15 </span><sup>1 </sup> Allora Elifaz di Teman rispose e disse:<br>
        <sup>2 </sup> «Il saggio risponde forse con vana scienza? Si gonfia il
        petto di vento?<br>
        <sup>3 </sup> Si difende con chiacchiere inutili e con parole che non
        giovano a nulla?<br>
        <sup>4 </sup> Tu, poi, distruggi il timor di Dio, sminuisci la preghiera
        che gli è dovuta.<br>
        <sup>5 </sup> La tua iniquità ti detta le parole, e adoperi il linguaggio
        degli astuti.<br>
        <sup>6 </sup> Non io, la tua bocca ti condanna; le tue labbra stesse
        depongono contro di te.<br>
        <sup>7 </sup> Sei forse tu il primo uomo che nacque? Fosti tu formato
        prima dei monti?<br>
        <sup>8 </sup> Hai forse sentito quanto si è detto nel Consiglio di Dio?
        Hai forse accaparrato la saggezza tutta quanta per te solo?<br>
        <sup>9 </sup> Che sai tu che noi non sappiamo? Che conoscenza hai tu che
        non sia anche nostra?<br>
        <sup>10 </sup> Ci sono fra noi uomini canuti e anche vecchi più attempati
        di tuo padre.<br>
        <sup>11 </sup> Fai così poco caso delle consolazioni di Dio e delle dolci
        parole che ti abbiamo rivolte?<br>
        <sup>12 </sup> Dove ti trascina il cuore, e che vogliono dire codeste
        torve occhiate?<br>
        <sup>13 </sup> Come! Tu volgi la tua collera contro Dio e ti lasci uscire
        di bocca tali parole?<br>
        <sup>14 </sup> Chi è mai l'uomo per essere puro, il nato di donna per
        essere giusto?<br>
        <sup>15 </sup> Ecco, Dio non si fida nemmeno dei suoi santi, i cieli non
        sono puri ai suoi occhi;<br>
        <sup>16 </sup> quanto meno quest'essere abominevole e
        corrotto, l'uomo, che tracanna iniquità come acqua!<br>
        <sup>17 </sup> «Io voglio istruirti; porgimi ascolto e ti racconterò
        quello che ho visto,<br>
        <sup>18 </sup> quello che i saggi hanno riferito senza nulla celare di
        quel che sapevano dai padri,<br>
        <sup>19 </sup> ai quali soltanto è stato dato il paese; e in mezzo ai
        quali non è passato lo straniero.<br>
        <sup>20 </sup> L'empio è tormentato tutti i suoi giorni, e pochi sono gli
        anni riservati al prepotente.<br>
        <sup>21 </sup> Sempre ha negli orecchi rumori spaventosi, e in piena pace
        gli piomba addosso il distruttore.<br>
        <sup>22 </sup> Non ha speranza di uscire dalle tenebre, e si sente
        destinato alla spada.<br>
        <sup>23 </sup> Va peregrinando in cerca di pane; dove trovarne? Egli sa
        che gli è vicino il giorno tenebroso.<br>
        <sup>24 </sup> Le difficoltà e l'angoscia lo riempiono di paura, lo
        assalgono come un re pronto alla battaglia,<br>
        <sup>25 </sup> perché ha steso la mano contro Dio, ha sfidato
        l'Onnipotente,<br>
        <sup>26 </sup> gli si è slanciato audacemente contro, sotto il folto dei
        suoi scudi ricurvi.<br>
        <sup>27 </sup> Aveva la faccia coperta di grasso, i fianchi carichi di
        pinguedine;<br>
        <sup>28 </sup> si era stabilito in città distrutte, in case disabitate,
        destinate a diventare mucchi di sassi.<br>
        <sup>29 </sup> Egli non si arricchirà, la sua fortuna non sarà stabile;
        né le sue proprietà si stenderanno sulla terra.<br>
        <sup>30 </sup> Non potrà liberarsi dalle tenebre, il vento infocato farà
        inaridire i suoi germogli e sarà portato via dal soffio della bocca di
        Dio.<br>
        <sup>31 </sup> Non confidi nella vanità; è un'illusione; poiché avrà la
        vanità per ricompensa.<br>
        <sup>32 </sup> La sua fine verrà prima del tempo, i suoi rami non
        rinverdiranno più.<br>
        <sup>33 </sup> Sarà come vigna da cui si strappi l'uva ancora acerba,
        come l'ulivo da cui si scuota il fiore;<br>
        <sup>34 </sup> poiché sterile è la famiglia del profano, il fuoco divora
        la tenda dei corrotti.<br>
        <sup>35 </sup> L'empio concepisce malizia e partorisce rovina; egli
        prepara l'inganno».
    </p>

    <h3 class="h3">Giobbe si lamenta dei suoi amici</h3>

    <p class="p">
        <span class="color_of_chapter">16 </span><sup>1 </sup> Allora Giobbe rispose e disse:<br>
        <sup>2 </sup> «Di cose come queste ne ho udite tante! Siete tutti dei
        consolatori molesti!<br>
        <sup>3 </sup> Non ci sarà una fine alle parole vane? Che cosa ti provoca
        a rispondere?<br>
        <sup>4 </sup> Anch'io potrei parlare come voi, se voi foste al posto mio;
        potrei mettere insieme delle parole contro di voi e su di voi scrollare il
        capo;<br>
        <sup>5 </sup> potrei farvi coraggio con la bocca e il conforto delle mie
        labbra vi calmerebbe.<br>
        Giobbe si lamenta della sua sorte<br>
        <sup>6 </sup> «Se parlo, il mio dolore non ne sarà lenito; se cesso di
        parlare, che sollievo ne avrò?<br>
        <sup>7 </sup> Ora, purtroppo, Dio mi ha ridotto senza forze, ha desolato
        tutta la mia casa;<br>
        <sup>8 </sup> mi ha coperto di grinze e questo testimonia contro di me,
        la mia magrezza si leva ad accusarmi apertamente.<br>
        <sup>9 </sup> La sua ira mi lacera, mi perseguita, digrigna i denti
        contro di me, il mio nemico aguzza gli occhi su di me.<br>
        <sup>10 </sup> Aprono larga contro di me la bocca, mi percuotono per
        oltraggio le guance, si mettono tutti insieme a darmi addosso.<br>
        <sup>11 </sup> Dio mi dà in balìa degli empi, mi getta in mano ai
        malvagi.<br>
        <sup>12 </sup> Vivevo in pace ed egli mi ha scosso con violenza, mi ha
        preso per la nuca, mi ha frantumato, mi ha posto per suo bersaglio.<br>
        <sup>13 </sup> I suoi arcieri mi circondano, egli mi trafigge i reni
        senza pietà, sparge a terra il mio fiele.<br>
        <sup>14 </sup> Apre sopra di me breccia su breccia, mi corre addosso come
        un guerriero.<br>
        <sup>15 </sup> Mi sono cucito un cilicio sulla pelle, ho prostrato la mia
        fronte nella polvere.<br>
        <sup>16 </sup> Il mio viso è rosso di pianto, sulle mie palpebre si
        stende l'ombra di morte.<br>
        <sup>17 </sup> Eppure le mie mani non commisero mai violenza, e la mia
        preghiera fu sempre pura.<br>
        Giobbe invoca la morte<br>
        <sup>18 </sup> «O terra, non coprire il mio sangue e non vi sia luogo
        dove si fermi il mio grido!<br>
        <sup>19 </sup> Già fin d'ora, ecco, il mio Testimone è nel cielo, il mio
        Garante è nei luoghi altissimi.<br>
        <sup>20 </sup> Gli amici mi deridono; ma a Dio si volgono piangenti gli
        occhi miei.<br>
        <sup>21 </sup> Sostenga egli le ragioni dell'uomo presso Dio, le ragioni
        del figlio d'uomo contro i suoi compagni!<br>
        <sup>22 </sup> Poiché pochi anni ancora e me ne andrò per una via senza
        ritorno.
    </p>

    <p class="p">
        <span class="color_of_chapter">17 </span><sup>1 </sup> «Il mio soffio vitale si spegne, i miei giorni si
        estinguono, il sepolcro mi aspetta!<br>
        <sup>2 </sup> Sono attorniato da schernitori e non posso chiudere occhio
        a causa delle loro parole amare.<br>
        <sup>3 </sup> O Dio, deposita la mia cauzione presso di te; se no, chi
        altro vorrebbe porgermi la mano?<br>
        <sup>4 </sup> Poiché tu hai chiuso il cuore di costoro alla ragione,
        perciò non li farai trionfare.<br>
        <sup>5 </sup> Chi denuncia un amico perché diventi preda altrui vedrà
        accecare gli occhi dei suoi figli.<br>
        <sup>6 </sup> Egli mi ha reso la favola dei popoli e sono divenuto uno a
        cui si sputa in faccia.<br>
        <sup>7 </sup> L'occhio mio si oscura dal dolore, le mie membra non sono
        più che un'ombra.<br>
        <sup>8 </sup> Gli uomini retti ne sono colpiti di stupore,
        l'innocente si sdegna contro l'empio;<br>
        <sup>9 </sup> ma il giusto si attiene saldo alla sua via, e chi ha le
        mani pure si fortifica sempre più.<br>
        <sup>10 </sup> «Quanto a voi tutti, tornate pure, fatevi avanti, ma fra
        voi non troverò un saggio.<br>
        <sup>11 </sup> I miei giorni passano; i miei disegni, i disegni cari al
        mio cuore, sono distrutti;<br>
        <sup>12 </sup> e costoro pretendono che la notte sia giorno, che la luce
        sia vicina, quando tutto è buio!<br>
        <sup>13 </sup> Se aspetto come casa mia il soggiorno dei morti, se già mi
        sono fatto il letto nelle tenebre,<br>
        <sup>14 </sup> al sepolcro dico: "Tu sei mio padre", e ai vermi: "Siete
        mia madre e mia sorella".<br>
        <sup>15 </sup> Dov'è dunque la mia speranza? Questa speranza mia chi la
        può scorgere?<br>
        <sup>16 </sup> Essa scenderà alle porte del soggiorno dei morti, quando
        nella polvere troveremo riposo assieme».
    </p>

    <h3 class="h3">Bildad invita Giobbe a riconoscere il suo peccato</h3>

    <p class="p">
        <span class="color_of_chapter">18 </span><sup>1 </sup> Allora Bildad di Suac rispose e disse:<br>
        <sup>2 </sup> «Quando porrete fine alle parole? Riflettete, e poi
        parleremo.<br>
        <sup>3 </sup> Perché siamo considerati come bestie e perché siamo agli
        occhi vostri degli esseri impuri?<br>
        <sup>4 </sup> O tu, che nel tuo cruccio laceri te stesso, dovrà la terra,
        per causa tua, essere abbandonata e la roccia essere rimossa dal suo
        luogo?<br>
        <sup>5 </sup> Sì, la luce dell'empio si spegne, e la fiamma del suo fuoco
        non brilla.<br>
        <sup>6 </sup> La luce si oscura nella sua tenda, e la lampada che gli sta
        sopra si spegne.<br>
        <sup>7 </sup> I passi che faceva nella sua forza si raccorciano, i suoi
        disegni lo conducono a rovina.<br>
        <sup>8 </sup> Poiché i suoi piedi lo traggono nel tranello, va camminando
        sulle reti.<br>
        <sup>9 </sup> Il laccio lo afferra per il tallone, la trappola lo
        ghermisce.<br>
        <sup>10 </sup> Sta nascosta in terra per lui un'insidia, sul sentiero lo
        aspetta un agguato.<br>
        <sup>11 </sup> Paure lo atterriscono tutto intorno, lo inseguono, gli
        stanno alle calcagna.<br>
        <sup>12 </sup> La sua forza viene meno dalla fame, la calamità gli sta
        pronta al fianco.<br>
        <sup>13 </sup> Gli divora a pezzo a pezzo la pelle, gli divora le membra
        il primogenito della morte.<br>
        <sup>14 </sup> Egli è strappato dalla sua tenda che credeva sicura, è
        fatto scendere verso il re degli spaventi.<br>
        <sup>15 </sup> Nella sua tenda abita chi non è dei suoi, la sua casa è
        cosparsa di zolfo.<br>
        <sup>16 </sup> In basso s'inaridiscono le sue radici, in alto sono
        tagliati i suoi rami.<br>
        <sup>17 </sup> La sua memoria scompare dal paese, più non si ode il suo
        nome per le campagne.<br>
        <sup>18 </sup> È scacciato dalla luce nelle tenebre, è bandito dal mondo.<br>
        <sup>19 </sup> Non lascia tra il suo popolo né figli né nipoti, nessun
        superstite dov'egli soggiornava.<br>
        <sup>20 </sup> Quelli di occidente sono stupiti della sua sorte, quelli
        di oriente ne sono inorriditi.<br>
        <sup>21 </sup> Certo, sono tali le dimore dei perversi, tale è il luogo
        di chi non conosce Dio».
    </p>

    <h3 class="h3">Giobbe si lamenta, ma sa che il suo Redentore è vivente</h3>

    <p class="p">
        <span class="color_of_chapter">19 </span><sup>1 </sup> Allora Giobbe rispose e disse:<br>
        <sup>2 </sup> «Fino a quando mi affliggerete e mi tormenterete con i
        vostri discorsi?<br>
        <sup>3 </sup> Sono già dieci volte che m'insultate e non vi vergognate di
        malmenarmi.<br>
        <sup>4 </sup> Ammesso pure che io abbia sbagliato, il mio errore concerne
        me solo.<br>
        <sup>5 </sup> Ma se proprio volete insuperbire contro di me e
        rimproverarmi la vergogna in cui mi trovo,<br>
        <sup>6 </sup> allora sappiatelo: chi m'ha fatto torto e m'ha avvolto
        nella sua rete è Dio.<br>
        <sup>7 </sup> Ecco, io grido: "Violenza!" e nessuno risponde; imploro
        aiuto, ma non c'è giustizia!<br>
        <sup>8 </sup> Dio mi ha sbarrato la via e non posso passare, ha coperto
        di tenebre il mio cammino.<br>
        <sup>9 </sup> Mi ha spogliato della mia gloria, mi ha tolto dal capo la
        corona.<br>
        <sup>10 </sup> Mi ha demolito pezzo per pezzo, e io me ne vado. Ha
        sradicato come un albero la mia speranza.<br>
        <sup>11 </sup> Ha acceso la sua ira contro di me, mi ha considerato come
        suo nemico.<br>
        <sup>12 </sup> Le sue schiere sono venute tutte insieme, si sono spianate
        la strada fino a me, hanno posto il campo intorno alla mia tenda.<br>
        <sup>13 </sup> Egli ha allontanato da me i miei fratelli, i miei
        conoscenti sono diventati degli estranei per me.<br>
        <sup>14 </sup> Mi hanno abbandonato i miei parenti, gli intimi miei mi
        hanno dimenticato.<br>
        <sup>15 </sup> I miei domestici e le mie serve mi trattano come un
        estraneo; ai loro occhi io sono un intruso.<br>
        <sup>16 </sup> Chiamo il mio servo e non risponde, devo supplicarlo con
        la mia bocca.<br>
        <sup>17 </sup> Il mio fiato ripugna a mia moglie, faccio pietà a chi
        nacque dal grembo di mia madre.<br>
        <sup>18 </sup> Perfino i bimbi mi sprezzano; se cerco di alzarmi, mi
        deridono.<br>
        <sup>19 </sup> Tutti gli amici più stretti mi hanno in orrore, quelli che
        amavo si sono rivoltati contro di me.<br>
        <sup>20 </sup> Le mie ossa stanno attaccate alla mia pelle e alla mia
        carne, non m'è rimasta che la pelle dei denti.<br>
        <sup>21 </sup> Pietà, pietà di me, voi, amici miei, poiché la mano di Dio
        mi ha colpito.<br>
        <sup>22 </sup> Perché perseguitarmi come fa Dio? Perché non siete mai
        sazi della mia carne?<br>
        <sup>23 </sup> «Oh, se le mie parole fossero scritte! Se
        fossero impresse in un libro!<br>
        <sup>24 </sup> Se con lo scalpello di ferro e con il piombo fossero
        incise nella roccia per sempre!<br>
        <sup>25 </sup> Ma io so che il mio Redentore vive e che alla fine si
        alzerà sulla polvere.<br>
        <sup>26 </sup> E quando, dopo la mia pelle, sarà distrutto questo corpo,
        senza la mia carne, vedrò Dio.<br>
        <sup>27 </sup> Io lo vedrò a me favorevole; lo contempleranno i miei
        occhi, non quelli d'un altro; il cuore, dal desiderio, mi si consuma!<br>
        <sup>28 </sup> Se voi dite: "Come lo perseguiteremo?" – mentre la radice
        della tribolazione è già dentro di me –<br>
        <sup>29 </sup> temete invece per voi stessi la spada! Perché furiosi sono
        i castighi della spada, affinché sappiate che c'è una giustizia».
    </p>

    <h3 class="h3">Zofar parla dell'empio e del suo castigo</h3>

    <p class="p">
        <span class="color_of_chapter">20 </span><sup>1 </sup> Allora Zofar di Naama rispose e disse:<br>
        <sup>2 </sup> «Per questo i miei pensieri mi spingono a risponderti e, a
        causa di ciò, c'è questa fretta dentro di me.<br>
        <sup>3 </sup> Ho udito rimproveri che mi fanno oltraggio; ma lo spirito
        mio darà una risposta assennata.<br>
        <sup>4 </sup> Non lo sai tu che in ogni tempo, da che l'uomo è stato
        posto sulla terra,<br>
        <sup>5 </sup> il trionfo dei malvagi è breve e la gioia degli empi non
        dura che un istante?<br>
        <sup>6 </sup> Anche se la sua altezza giungesse fino al cielo, il suo
        capo toccasse le nubi,<br>
        <sup>7 </sup> l'empio perirà per sempre come lo sterco suo; quelli che lo
        vedevano diranno: "Dov'è?"<br>
        <sup>8 </sup> Se ne volerà via come un sogno, non si troverà più; si
        dileguerà come una visione notturna.<br>
        <sup>9 </sup> L'occhio che lo guardava cesserà di vederlo e la sua casa
        più non lo scorgerà.<br>
        <sup>10 </sup> I suoi figli si raccomanderanno ai poveri, le sue mani
        restituiranno la sua ricchezza.<br>
        <sup>11 </sup> Il vigore giovanile che gli riempiva le ossa sarà nella
        polvere con lui.<br>
        <sup>12 </sup> Il male è dolce alla sua bocca, se lo nasconde sotto la
        lingua,<br>
        <sup>13 </sup> lo conserva, non lo lascia andare giù, lo trattiene sotto
        al suo palato;<br>
        <sup>14 </sup> ma il cibo gli si trasforma nelle viscere, gli diventa in
        corpo veleno d'aspide.<br>
        <sup>15 </sup> Ha trangugiato ricchezze e le vomiterà; Dio stesso gliele
        ricaccerà dal ventre.<br>
        <sup>16 </sup> Ha succhiato veleno d'aspide, la lingua della vipera lo
        ucciderà.<br>
        <sup>17 </sup> Non godrà più la vista di acque perenni, né di rivi
        fluenti di miele e di latte.<br>
        <sup>18 </sup> Renderà i suoi frutti, e non li mangerà; saranno pari alla
        ricchezza dei suoi guadagni, e non ne godrà.<br>
        <sup>19 </sup> Perché ha oppresso e abbandonato il povero, si è
        impadronito di case che non aveva costruite;<br>
        <sup>20 </sup> perché la sua ingordigia non conobbe limiti, egli non
        salverà nulla di ciò che ha tanto desiderato.<br>
        <sup>21 </sup> La sua voracità non risparmiava nulla, perciò il suo
        benessere non durerà.<br>
        <sup>22 </sup> Nel colmo dell'abbondanza, si troverà in miseria; la mano
        di chiunque ebbe a soffrire tormenti si alzerà contro di lui.<br>
        <sup>23 </sup> Quando starà per riempirsi il ventre, Dio manderà contro
        di lui la sua ira ardente; gliela farà piovere addosso per servirgli da
        cibo.<br>
        <sup>24 </sup> Se scampa alle armi di ferro, lo trafigge l'arco di
        bronzo.<br>
        <sup>25 </sup> Si strappa la freccia, essa gli esce dal corpo, la punta
        sfolgorante gli viene fuori dal fiele, lo assalgono i terrori della morte.<br>
        <sup>26 </sup> Buio profondo è riservato ai suoi tesori; lo consumerà un
        fuoco non attizzato dall'uomo, che divorerà quel che resta nella sua
        tenda.<br>
        <sup>27 </sup> Il cielo rivelerà la sua iniquità, la terra insorgerà
        contro di lui.<br>
        <sup>28 </sup> Le rendite della sua casa se ne andranno, portate via nel
        giorno dell'ira di Dio.<br>
        <sup>29 </sup> Tale la parte che Dio riserva all'empio, tale l'eredità
        che Dio gli destina».
    </p>

    <h3 class="h3">Per Giobbe anche i malvagi possono essere felici</h3>

    <p class="p">
        <span class="color_of_chapter">21 </span><sup>1 </sup> Allora Giobbe rispose e disse:<br>
        <sup>2 </sup> «Porgete bene ascolto alle mie parole, sia questa la
        consolazione che mi date.<br>
        <sup>3 </sup> Sopportatemi, lasciate che io parli, e quando avrò parlato
        tu mi potrai deridere.<br>
        <sup>4 </sup> Mi lamento forse di un uomo? E come farei a non perdere la
        pazienza?<br>
        <sup>5 </sup> Guardatemi, stupite, mettetevi la mano sulla bocca.<br>
        <sup>6 </sup> Quando ci penso, ne sono smarrito e la mia carne è presa da
        un brivido.<br>
        <sup>7 </sup> Perché mai vivono gli empi? Perché arrivano alla vecchiaia
        e anche crescono di forze?<br>
        <sup>8 </sup> La loro discendenza prospera sotto i loro sguardi intorno
        ad essi, i loro germogli fioriscono sotto gli occhi loro.<br>
        <sup>9 </sup> La loro casa è in pace, al sicuro da spaventi, la verga di
        Dio non li colpisce.<br>
        <sup>10 </sup> Il loro toro monta e non sbaglia, la loro vacca figlia
        senz'abortire.<br>
        <sup>11 </sup> Mandano fuori come un gregge i loro piccini, e i loro
        figli saltano e ballano.<br>
        <sup>12 </sup> Cantano al suono del timpano e della cetra, si rallegrano
        al suono della zampogna.<br>
        <sup>13 </sup> Passano felici i loro giorni, poi scendono in un attimo
        nel soggiorno dei morti.<br>
        <sup>14 </sup> Eppure dicevano a Dio: "Ritìrati da noi! Noi non ci
        curiamo di conoscere le tue vie!<br>
        <sup>15 </sup> Che cos'è l'Onnipotente perché lo serviamo? Che
        guadagneremo a pregarlo?"<br>
        <sup>16 </sup> Ecco, non hanno essi in mano la loro felicità? (Lungi da
        me il consiglio degli empi!).<br>
        <sup>17 </sup> Quando mai la lampada degli empi si spegne,
        piomba loro addosso la rovina e Dio, nella sua ira, li retribuisce con
        castighi?<br>
        <sup>18 </sup> Quando mai sono essi come paglia al vento, come pula
        portata via dall'uragano?<br>
        <sup>19 </sup> "Dio", mi dite, "tiene in serbo il castigo per i figli
        dell'empio". Ma punisca lui stesso! Che lo senta lui,<br>
        <sup>20 </sup> che veda con i propri occhi la sua rovina e beva egli
        stesso l'ira dell'Onnipotente!<br>
        <sup>21 </sup> Che importa all'empio della sua famiglia dopo di lui,
        quando il numero dei suoi mesi è ormai compiuto?<br>
        <sup>22 </sup> S'insegnerà forse a Dio la scienza? A lui che giudica
        quelli di lassù?<br>
        <sup>23 </sup> L'uno muore in mezzo al suo benessere quand'è pienamente
        tranquillo e felice,<br>
        <sup>24 </sup> ha i secchi pieni di latte, e fresco il midollo delle
        ossa.<br>
        <sup>25 </sup> L'altro muore con l'amarezza nel cuore, senz'aver mai
        gustato il bene.<br>
        <sup>26 </sup> Entrambi giacciono ugualmente nella polvere e i vermi li
        ricoprono.<br>
        <sup>27 </sup> Ah! Li conosco i vostri pensieri, i piani che formate per
        abbattermi!<br>
        <sup>28 </sup> Voi dite: "Dov'è la casa del potente? Dov'è la tenda che
        ospitava gli empi?"<br>
        <sup>29 </sup> Non avete dunque interrogato quelli che hanno viaggiato?
        Voi non vorrete negare quello che attestano;<br>
        <sup>30 </sup> che, cioè, il malvagio è risparmiato nel dì della rovina,
        che nel giorno dell'ira egli sfugge.<br>
        <sup>31 </sup> Chi gli rimprovera in faccia la condotta? Chi gli rende
        quel che ha fatto?<br>
        <sup>32 </sup> Egli è portato alla sepoltura con onore e veglia egli
        stesso sulla sua tomba.<br>
        <sup>33 </sup> Lievi sono a lui le zolle della valle; dopo, tutta la
        gente segue le sue orme; e, anche prima, una folla immensa fu come lui.<br>
        <sup>34 </sup> Perché dunque mi offrite consolazioni vane? Delle vostre
        risposte altro non resta che falsità».
    </p>

    <h3 class="h3">Elifaz accusa Giobbe e lo invita a ravvedersi</h3>

    <p class="p">
        <span class="color_of_chapter">22 </span><sup>1 </sup> Allora Elifaz di Teman rispose e disse:<br>
        <sup>2 </sup> «Può l'uomo recare qualche vantaggio a Dio? No; il savio
        non reca vantaggio che a se stesso.<br>
        <sup>3 </sup> Se sei giusto, ne viene forse qualche vantaggio
        all'Onnipotente? Se sei integro nella tua condotta, ne trae egli un
        guadagno?<br>
        <sup>4 </sup> È forse per la paura che ha di te che egli ti castiga o
        viene con te in giudizio?<br>
        <sup>5 </sup> La tua malvagità non è forse grande, e le tue iniquità non
        sono infinite?<br>
        <sup>6 </sup> Tu, per un nulla, prendevi pegno dai tuoi fratelli,
        spogliavi delle loro vesti gli ignudi.<br>
        <sup>7 </sup> Allo stanco non davi da bere l'acqua, all'affamato
        rifiutavi il pane.<br>
        <sup>8 </sup> La terra apparteneva al più forte, l'uomo influente vi
        piantava la sua casa.<br>
        <sup>9 </sup> Rimandavi a vuoto le vedove, le braccia degli orfani erano
        spezzate.<br>
        <sup>10 </sup> Ecco perché sei circondato di lacci, spaventato da
        improvvisi terrori.<br>
        <sup>11 </sup> O non vedi le tenebre che ti avvolgono, la piena d'acque
        che ti sommerge?<br>
        <sup>12 </sup> «Dio non è forse lassù nei cieli? Guarda lassù le stelle
        eccelse, come stanno in alto!<br>
        <sup>13 </sup> E tu dici: "Dio che sa? Può egli giudicare attraverso il
        buio?<br>
        <sup>14 </sup> Fitte nubi lo coprono e nulla vede; egli passeggia sulla
        vòlta dei cieli".<br>
        <sup>15 </sup> Vuoi dunque seguire l'antica via per cui camminarono gli
        uomini malvagi,<br>
        <sup>16 </sup> che furono portati via prima del tempo e il cui fondamento
        fu come un torrente che scorre?<br>
        <sup>17 </sup> Essi dicevano a Dio: "Allontànati da noi! Che ci può fare
        l'Onnipotente?"<br>
        <sup>18 </sup> Eppure Dio aveva riempito le loro case di beni! Ah, lungi
        da me il consiglio degli empi!<br>
        <sup>19 </sup> I giusti, vedendo la loro rovina, ne gioiscono, e
        l'innocente si fa beffe di loro:<br>
        <sup>20 </sup> "Vedete se non sono distrutti gli avversari nostri! La
        loro abbondanza l'ha divorata il fuoco!"<br>
        <sup>21 </sup> «Riconcìliati dunque con Dio; avrai pace, ti sarà resa la
        prosperità.<br>
        <sup>22 </sup> Ricevi istruzioni dalla sua bocca, riponi le sue parole
        nel tuo cuore.<br>
        <sup>23 </sup> Se torni all'Onnipotente, se allontani l'iniquità dalle
        tue tende, sarai ristabilito.<br>
        <sup>24 </sup> Getta l'oro nella polvere, l'oro di Ofir tra i ciottoli
        del fiume,<br>
        <sup>25 </sup> e l'Onnipotente sarà il tuo oro, egli ti sarà come
        l'argento acquistato con fatica.<br>
        <sup>26 </sup> Allora l'Onnipotente sarà la tua delizia, e alzerai la
        faccia verso Dio.<br>
        <sup>27 </sup> Lo pregherai, egli ti esaudirà, e tu scioglierai i voti
        che avrai fatti.<br>
        <sup>28 </sup> Quello che intraprenderai, ti riuscirà; sul tuo cammino
        risplenderà la luce.<br>
        <sup>29 </sup> Se viene l'umiliazione, tu pregherai per essere rialzato:
        Dio soccorre chi ha gli occhi a terra;<br>
        <sup>30 </sup> libererà anche chi non è innocente, egli sarà salvo per la
        purezza delle tue mani».
    </p>

    <h3 class="h3">Giobbe vorrebbe difendere la sua causa davanti a Dio</h3>

    <p class="p">
        <span class="color_of_chapter">23 </span><sup>1 </sup> Allora Giobbe rispose e disse:<br>
        <sup>2 </sup> «Anche oggi il mio lamento è una rivolta, per quanto io
        cerchi di contenere il mio gemito.<br>
        <sup>3 </sup> Oh, sapessi dove trovarlo! Potessi arrivare fino al suo
        trono!<br>
        <sup>4 </sup> Esporrei la mia causa davanti a lui, riempirei d'argomenti
        la mia bocca.<br>
        <sup>5 </sup> Saprei quel che mi risponderebbe, capirei quello che
        avrebbe da dirmi.<br>
        <sup>6 </sup> Impiegherebbe tutta la sua forza per
        combattermi? No, egli mi ascolterebbe!<br>
        <sup>7 </sup> Là troverebbe un uomo retto a discutere con lui, e sarei
        dal mio giudice assolto per sempre.<br>
        <sup>8 </sup> Ma ecco, se vado a oriente, egli non c'è; se a occidente,
        non lo trovo;<br>
        <sup>9 </sup> se a settentrione, quando vi opera, io non lo vedo; si
        nasconde egli a sud, io non lo scorgo.<br>
        <sup>10 </sup> Ma la via che io batto egli la conosce; se mi mettesse
        alla prova, ne uscirei come l'oro.<br>
        <sup>11 </sup> Il mio piede ha seguito fedelmente le sue orme, mi sono
        tenuto sulla sua via senza deviare;<br>
        <sup>12 </sup> non mi sono scostato dai comandamenti delle sue labbra, ho
        custodito nel mio cuore le parole della sua bocca.<br>
        <sup>13 </sup> Ma la sua decisione è una; chi lo farà mutare? Quello che
        desidera, lo fa;<br>
        <sup>14 </sup> egli eseguirà quel che di me ha decretato; di cose come
        queste ne ha molte in mente.<br>
        <sup>15 </sup> Perciò davanti a lui io sono atterrito; quando ci penso,
        ho paura di lui.<br>
        <sup>16 </sup> Dio mi ha tolto il coraggio, l'Onnipotente mi ha
        spaventato.<br>
        <sup>17 </sup> Questo mi annienta; non le tenebre, non la fitta oscurità
        che mi ricopre.
    </p>

    <h3 class="h3">Giobbe descrive la via degli empi</h3>

    <p class="p">
        <span class="color_of_chapter">24 </span><sup>1 </sup> «Perché non sono dall'Onnipotente fissati dei tempi in cui
        renda la giustizia? Perché quelli che lo conoscono non vedono quei giorni?<br>
        <sup>2 </sup> Gli empi spostano i confini, rapiscono greggi e le
        conducono al pascolo;<br>
        <sup>3 </sup> portano via l'asino dell'orfano, prendono in pegno il bue
        della vedova;<br>
        <sup>4 </sup> mandano via dalla strada i bisognosi, i poveri del paese si
        nascondono tutti insieme.<br>
        <sup>5 </sup> Eccoli, che come onagri del deserto escono al loro lavoro
        in cerca di cibo; solo il deserto dà pane ai loro figli.<br>
        <sup>6 </sup> Raccolgono nei campi la loro pastura, racimolano nella
        vigna dell'empio;<br>
        <sup>7 </sup> passano la notte nudi, senza vestito, senza una coperta che
        li ripari dal freddo.<br>
        <sup>8 </sup> Bagnati dagli acquazzoni di montagna, per mancanza di
        rifugi, si stringono alle rocce.<br>
        <sup>9 </sup> Ce n'è di quelli che strappano dalla mammella l'orfano, che
        prendono pegni dai poveri!<br>
        <sup>10 </sup> E questi se ne vanno nudi, senza vestiti; hanno fame e
        portano i covoni.<br>
        <sup>11 </sup> Fanno l'olio nel recinto dell'empio; calcano l'uva nel
        tino e patiscono la sete.<br>
        <sup>12 </sup> Sale dalle città il gemito dei moribondi; i feriti
        implorano aiuto, e Dio non si cura di queste infamie!<br>
        <sup>13 </sup> Ce ne sono di quelli che si ribellano alla luce, non ne
        conoscono le vie, non ne battono i sentieri.<br>
        <sup>14 </sup> L'assassino si alza sul far del giorno; ammazza il misero
        e il povero; e la notte fa il ladro.<br>
        <sup>15 </sup> L'occhio dell'adultero spia il crepuscolo, dicendo:
        "Nessuno mi vedrà!", e si copre con un fazzoletto il volto.<br>
        <sup>16 </sup> I ladri, di notte, sfondano le case; di giorno, si tengono
        rinchiusi; non conoscono la luce.<br>
        <sup>17 </sup> Il mattino è per essi come ombra di morte; appena lo
        scorgono provano i terrori del buio.<br>
        <sup>18 </sup> Voi dite: "L'empio è un fuscello sulla faccia delle acque;
        la sua parte sulla terra è maledetta; non prenderà più la via delle
        vigne".<br>
        <sup>19 </sup> Come la siccità e il calore assorbono le acque della neve,
        così il soggiorno dei morti inghiotte chi ha peccato.<br>
        <sup>20 </sup> Il grembo che lo portò, lo dimentica; i vermi ne fanno il
        loro pasto delizioso, nessuno più lo ricorda. L'iniquo sarà troncato come
        un albero:<br>
        <sup>21 </sup> lui, che divorava la sterile, priva di figli, e non faceva
        del bene alla vedova!<br>
        <sup>22 </sup> Invece Dio, con la sua forza, prolunga i giorni dei
        prepotenti, i quali risorgono quand'ormai disperavano della vita.<br>
        <sup>23 </sup> Dà loro sicurezza, fiducia, e i suoi occhi vegliano sul
        loro cammino.<br>
        <sup>24 </sup> Salgono in alto, poi scompaiono a un tratto; cadono, sono
        mietuti come gli altri mortali; sono falciati come le spighe del grano
        maturo.<br>
        <sup>25 </sup> Se così non è, chi mi smentirà, chi annienterà il mio
        dire?»
    </p>

    <h3 class="h3">Per Bildad nessuno è giusto davanti a Dio</h3>

    <p class="p">
        <span class="color_of_chapter">25 </span><sup>1 </sup> Allora Bildad di Suac rispose e disse:<br>
        <sup>2 </sup> «A Dio appartiene il dominio e il terrore: egli fa regnare
        la pace nei suoi luoghi altissimi.<br>
        <sup>3 </sup> Le sue legioni si possono forse contare? Su chi non si leva
        la sua luce?<br>
        <sup>4 </sup> Come può dunque l'uomo essere giusto davanti a Dio? Come
        può essere puro il nato di donna?<br>
        <sup>5 </sup> Ecco, la luna stessa manca di chiarore e le stelle non sono
        pure agli occhi di lui;<br>
        <sup>6 </sup> quanto meno l'uomo, che è un verme, il figlio d'uomo che è
        un vermiciattolo!»
    </p>

    <h3 class="h3">Giobbe loda la potenza di Dio</h3>

    <p class="p">
        <span class="color_of_chapter">26 </span><sup>1 </sup> Allora Giobbe rispose e disse:<br>
        <sup>2 </sup> «Come hai ben aiutato il debole! Come hai sorretto il
        braccio senza forza!<br>
        <sup>3 </sup> Come hai ben consigliato chi è privo di saggezza! E che
        abbondanza di sapere tu gli hai comunicato!<br>
        <sup>4 </sup> Ma a chi credi di aver parlato? E di chi è lo spirito che
        parla per mezzo tuo?<br>
        <sup>5 </sup> Davanti a Dio tremano le ombre disotto alle acque e ai loro
        abitanti.<br>
        <sup>6 </sup> Davanti a lui il soggiorno dei morti è nudo, l'abisso è
        senza velo.<br>
        <sup>7 </sup> Egli distende il settentrione sul vuoto, sospende la terra
        sul nulla.<br>
        <sup>8 </sup> Rinchiude le acque nelle sue nubi, e le nubi
        non scoppiano per il peso.<br>
        <sup>9 </sup> Nasconde l'aspetto del suo trono, vi distende sopra le sue
        nuvole.<br>
        <sup>10 </sup> Ha tracciato un cerchio sulla superficie delle acque là
        dove la luce confina con le tenebre.<br>
        <sup>11 </sup> Le colonne del cielo sono scosse, tremano alla sua
        minaccia.<br>
        <sup>12 </sup> Con la sua forza egli solleva il mare, con la sua
        intelligenza ne abbatte l'orgoglio.<br>
        <sup>13 </sup> Al suo soffio il cielo torna sereno, la sua mano trafigge
        il serpente agile.<br>
        <sup>14 </sup> Ecco, questi non sono che gli estremi lembi della sua
        azione. Non ce ne giunge all'orecchio che un breve sussurro. Ma il tuono
        delle sue potenti opere chi può comprenderlo?»
    </p>

    <h3 class="h3">Ultima risposta di Giobbe: egli sostiene la sua innocenza</h3>

    <p class="p">
        <span class="color_of_chapter">27 </span><sup>1 </sup> Giobbe riprese il suo discorso e disse:<br>
        <sup>2 </sup> «Come vive Dio che mi nega giustizia, come vive
        l'Onnipotente che mi amareggia la vita,<br>
        <sup>3 </sup> finché avrò fiato e il soffio di Dio sarà nelle mie narici,<br>
        <sup>4 </sup> le mie labbra, no, non diranno nulla d'ingiusto, la mia
        lingua non proferirà falsità.<br>
        <sup>5 </sup> Lungi da me l'idea di darvi ragione! Fino all'ultimo
        respiro non mi lascerò togliere la mia integrità.<br>
        <sup>6 </sup> Ho preso a difendere la mia giustizia e non cederò; il
        cuore non mi rimprovera uno solo dei miei giorni.<br>
        <sup>7 </sup> Sia trattato da malvagio il mio nemico, da perverso chi si
        erge contro di me!<br>
        <sup>8 </sup> Quale speranza rimane mai all'empio quando Dio gli toglie,
        gli rapisce la vita?<br>
        <sup>9 </sup> Dio presterà orecchio al grido di lui, quando gli piomberà
        addosso l'angoscia?<br>
        <sup>10 </sup> Potrà egli trovare piacere nell'Onnipotente? Invocare Dio
        in ogni tempo?<br>
        <sup>11 </sup> «Io vi mostrerò il modo di agire di Dio, non vi nasconderò
        i disegni dell'Onnipotente.<br>
        <sup>12 </sup> Ma queste cose voi tutti le avete osservate, perché dunque
        vi perdete in vani discorsi?<br>
        <sup>13 </sup> Ecco la parte che Dio riserva all'empio, l'eredità che
        l'uomo violento riceve dall'Onnipotente.<br>
        <sup>14 </sup> Se ha figli in gran numero sono per la spada; la sua
        discendenza non avrà pane per sfamarsi.<br>
        <sup>15 </sup> I superstiti sono sepolti dalla morte e le vedove loro non
        li piangono.<br>
        <sup>16 </sup> Se accumula l'argento come polvere, se ammucchia vestiti
        come fango,<br>
        <sup>17 </sup> li ammucchia, sì, ma se ne vestirà il giusto; e l'argento
        l'avrà come sua parte l'innocente.<br>
        <sup>18 </sup> La casa che si costruisce è come quella del tarlo, come il
        capanno che fa il guardiano della vigna.<br>
        <sup>19 </sup> Va a letto ricco, ma per l'ultima volta; apre gli occhi e
        non è più.<br>
        <sup>20 </sup> Terrori lo sorprendono come acque; nel cuore della notte
        lo rapisce un uragano.<br>
        <sup>21 </sup> Il vento d'oriente lo porta via ed egli se ne va; lo
        spazza in un turbine dal luogo suo.<br>
        <sup>22 </sup> Dio gli scaglia addosso le sue frecce, senza pietà, per
        quanto egli tenti di scampare ai suoi colpi.<br>
        <sup>23 </sup> La gente batte le mani quando cade, fischia dietro a lui
        quando lascia il luogo dove stava.
    </p>

    <h3 class="h3">Il mistero della saggezza divina</h3>

    <p class="p">
        <span class="color_of_chapter">28 </span><sup>1 </sup> «Ha una miniera l'argento, e l'oro un luogo dove lo si
        affina.<br>
        <sup>2 </sup> Il ferro si cava dal suolo, e la pietra fusa dà il rame.<br>
        <sup>3 </sup> L'uomo ha posto fine alle tenebre, egli esplora i più
        profondi recessi per trovare le pietre che sono nel buio, nell'ombra di
        morte.<br>
        <sup>4 </sup> Scava un pozzo lontano dall'abitato; il piede più non serve
        a quelli che vi lavorano; sono sospesi, oscillano lontano dai mortali.<br>
        <sup>5 </sup> Dalla terra esce il pane, ma, nelle sue viscere, è
        sconvolta come dal fuoco.<br>
        <sup>6 </sup> Le sue rocce sono la sede dello zaffiro e vi si trova la
        polvere d'oro.<br>
        <sup>7 </sup> L'uccello rapace non conosce il sentiero che vi conduce, né
        l'ha mai scorto l'occhio del falco.<br>
        <sup>8 </sup> Le fiere superbe non vi hanno messo piede, il leone non c'è
        mai passato.<br>
        <sup>9 </sup> L'uomo stende la mano sul granito, rovescia dalle radici le
        montagne.<br>
        <sup>10 </sup> Pratica trafori dentro le rocce e l'occhio suo scorge
        quanto c'è di prezioso.<br>
        <sup>11 </sup> Frena le acque perché non gemano e le cose nascoste trae
        fuori alla luce.<br>
        <sup>12 </sup> Ma la saggezza, dove trovarla? Dov'è il luogo
        dell'intelligenza?<br>
        <sup>13 </sup> L'uomo non ne sa la via, non la si trova sulla terra dei
        viventi.<br>
        <sup>14 </sup> L'abisso dice: "Non è in me"; il mare dice: "Non sta da
        me".<br>
        <sup>15 </sup> Non la si ottiene in cambio d'oro, né la si compra a peso
        d'argento.<br>
        <sup>16 </sup> Non la si acquista con l'oro di Ofir, con l'ònice prezioso
        e con lo zaffiro.<br>
        <sup>17 </sup> L'oro e il vetro non reggono al suo confronto, non la si
        dà in cambio di vasi d'oro fino.<br>
        <sup>18 </sup> Non si parli di corallo, di cristallo; la saggezza vale
        più delle perle.<br>
        <sup>19 </sup> Il topazio d'Etiopia non può starle a confronto, l'oro
        puro non ne controbilancia il valore.<br>
        <sup>20 </sup> Da dove viene dunque la saggezza? Dov'è il luogo
        dell'intelligenza?<br>
        <sup>21 </sup> Essa è nascosta agli occhi di ogni vivente, è celata agli
        uccelli del cielo.<br>
        <sup>22 </sup> L'abisso e la morte dicono: "Ne abbiamo avuto
        qualche sentore".<br>
        <sup>23 </sup> Dio solo conosce la via che vi conduce, egli solo sa il
        luogo dove risiede,<br>
        <sup>24 </sup> perché il suo sguardo giunge fino alle estremità della
        terra, perch'egli vede tutto quello che è sotto i cieli.<br>
        <sup>25 </sup> Quando regolò il peso del vento e fissò la misura delle
        acque,<br>
        <sup>26 </sup> quando diede una legge alla pioggia e tracciò la strada al
        lampo dei tuoni,<br>
        <sup>27 </sup> allora la vide e la rivelò, la stabilì e anche
        l'investigò.<br>
        <sup>28 </sup> E disse all'uomo: "Ecco, temere il Signore, questa è
        saggezza, fuggire il male è intelligenza!"».
    </p>

    <h3 class="h3">Ultima replica di Giobbe: prosperità e felicità del passato</h3>

    <p class="p">
        <span class="color_of_chapter">29 </span><sup>1 </sup> Giobbe riprese il suo discorso e disse:<br>
        <sup>2 </sup> «Oh, potessi tornare come ai mesi di una volta, come ai
        giorni in cui Dio mi proteggeva,<br>
        <sup>3 </sup> quando la sua lampada mi risplendeva sul capo e alla sua
        luce io camminavo nelle tenebre!<br>
        <sup>4 </sup> Oh, fossi com'ero ai giorni della mia maturità, quando Dio
        vegliava amico sulla mia tenda,<br>
        <sup>5 </sup> quando l'Onnipotente stava ancora con me e avevo i miei
        figli intorno a me;<br>
        <sup>6 </sup> quando mi lavavo i piedi nel latte e dalla roccia mi
        fluivano ruscelli d'olio!<br>
        <sup>7 </sup> Se uscivo per andare alla porta della città e mi facevo
        preparare il seggio sulla piazza,<br>
        <sup>8 </sup> i giovani, al vedermi, si ritiravano, i vecchi si alzavano
        e rimanevano in piedi;<br>
        <sup>9 </sup> i notabili cessavano di parlare e si mettevano la mano
        sulla bocca;<br>
        <sup>10 </sup> la voce dei capi diventava muta, la lingua si attaccava al
        loro palato.<br>
        <sup>11 </sup> L'orecchio che mi udiva mi diceva beato; l'occhio che mi
        vedeva mi rendeva testimonianza,<br>
        <sup>12 </sup> perché salvavo il misero che gridava aiuto e l'orfano che
        non aveva chi lo soccorresse.<br>
        <sup>13 </sup> Scendeva su di me la benedizione di chi stava per perire,
        facevo esultare il cuore della vedova.<br>
        <sup>14 </sup> La giustizia era il mio vestito e io il suo; la
        rettitudine era come il mio mantello e il mio turbante.<br>
        <sup>15 </sup> Ero l'occhio del cieco, il piede dello zoppo;<br>
        <sup>16 </sup> ero il padre dei poveri, studiavo a fondo la causa dello
        sconosciuto.<br>
        <sup>17 </sup> Spezzavo la ganascia al malfattore, gli facevo lasciare la
        preda che aveva fra i denti.<br>
        <sup>18 </sup> Dicevo: "Morirò nel mio nido, moltiplicherò i miei giorni
        come la sabbia;<br>
        <sup>19 </sup> le mie radici si stenderanno verso le acque, la rugiada
        passerà la notte sui miei rami;<br>
        <sup>20 </sup> la mia gloria sempre si rinnoverà, l'arco rinverdirà nella
        mia mano".<br>
        <sup>21 </sup> I presenti mi ascoltavano fiduciosi, tacevano per udire il
        mio parere.<br>
        <sup>22 </sup> Quando avevo parlato, non replicavano; la mia parola
        scendeva su di loro come una rugiada.<br>
        <sup>23 </sup> Mi aspettavano come si aspetta la pioggia; aprivano larga
        la bocca come a un acquazzone di primavera.<br>
        <sup>24 </sup> Io sorridevo loro quando erano sfiduciati; non potevano
        oscurare la luce del mio volto.<br>
        <sup>25 </sup> Quando andavo da loro, mi sedevo come capo; ero come un re
        tra le sue schiere, come un consolatore in mezzo agli afflitti.
    </p>

    <h3 class="h3">Miseria e umiliazione di Giobbe</h3>

    <p class="p">
        <span class="color_of_chapter">30 </span><sup>1 </sup> «Ora servo da zimbello ai più giovani di me, i cui padri
        non avrei reputato degni di stare fra i cani del mio gregge!<br>
        <sup>2 </sup> A che mi sarebbe servita la forza delle loro mani? Gente
        incapace a raggiungere l'età matura,<br>
        <sup>3 </sup> smunta dalla miseria e dalla fame, ridotta a brucare nel
        deserto la terra da tempo nuda e desolata,<br>
        <sup>4 </sup> strappando erba salsa presso i cespugli e avendo per pane
        radici di ginestra.<br>
        <sup>5 </sup> Sono scacciati di mezzo agli uomini, la gente grida loro
        dietro come dietro al ladro,<br>
        <sup>6 </sup> abitano in burroni orrendi, nelle caverne della terra e fra
        le rocce;<br>
        <sup>7 </sup> ragliano fra i cespugli, si sdraiano alla rinfusa sotto i
        rovi;<br>
        <sup>8 </sup> gente da nulla, razza senza nome, cacciata via dal paese a
        bastonate.<br>
        <sup>9 </sup> Ora io sono il tema delle loro canzoni, il soggetto dei
        loro discorsi.<br>
        <sup>10 </sup> Mi detestano, mi fuggono, non si trattengono dallo
        sputarmi in faccia.<br>
        <sup>11 </sup> Non hanno più ritegno, mi umiliano, rompono ogni freno in
        mia presenza.<br>
        <sup>12 </sup> Questa gentaglia insorge alla mia destra, m'incalzano e si
        appianano le vie contro di me per distruggermi.<br>
        <sup>13 </sup> Hanno sovvertito il mio cammino, traggono vantaggio dalla
        mia rovina, essi che nessuno vorrebbe soccorrere!<br>
        <sup>14 </sup> Avanzano come attraverso un'ampia breccia, si precipitano
        davanti in mezzo alle rovine.<br>
        <sup>15 </sup> Terrori mi si rovesciano addosso; il mio onore è portato
        via come dal vento, è passata come una nube la mia felicità.<br>
        <sup>16 </sup> «Ora mi consumo, mi hanno colto i giorni dell'afflizione.<br>
        <sup>17 </sup> La notte mi trafigge, mi stacca le ossa, e i dolori che mi
        rodono non hanno sosta.<br>
        <sup>18 </sup> Per la gran violenza del mio male la mia veste si sforma,
        mi si serra addosso come una tunica.<br>
        <sup>19 </sup> Dio m'ha gettato nel fango, e rassomiglio alla polvere e
        alla cenere.<br>
        <sup>20 </sup> Io grido a te, ma tu non mi rispondi; ti sto davanti, ma
        tu non mi consideri!<br>
        <sup>21 </sup> Ti sei mutato in nemico crudele verso di me; mi perseguiti
        con la potenza della tua mano.<br>
        <sup>22 </sup> Mi alzi per aria, mi fai portare via dal vento
        e mi annienti nella tempesta.<br>
        <sup>23 </sup> Infatti, lo so, tu mi conduci alla morte, alla casa di
        convegno di tutti i viventi.<br>
        <sup>24 </sup> Forse chi sta per perire non protende la mano e
        nell'angoscia sua non grida aiuto?<br>
        <sup>25 </sup> Non piangevo io forse per chi era nell'avversità e non ero
        io angustiato per il povero?<br>
        <sup>26 </sup> Speravo il bene, ma è venuto il male; aspettavo la luce,
        ma è venuta l'oscurità!<br>
        <sup>27 </sup> Le mie viscere bollono e non hanno riposo, sono venuti per
        me giorni d'afflizione.<br>
        <sup>28 </sup> Me ne vado tutto annerito, ma non dal sole; mi alzo in
        mezzo all'assemblea e grido aiuto;<br>
        <sup>29 </sup> sono diventato fratello degli sciacalli, compagno degli
        struzzi.<br>
        <sup>30 </sup> La mia pelle è nera e cade a pezzi; le mie ossa sono
        calcinate dall'arsura.<br>
        <sup>31 </sup> La mia cetra non dà più che accenti di lutto, e la mia
        zampogna, voce di pianto.
    </p>

    <h3 class="h3">Conclusione di Giobbe: non ha nulla da rimproverarsi</h3>

    <p class="p">
        <span class="color_of_chapter">31 </span><sup>1 </sup> «Io avevo stretto un patto con i miei occhi; io non avrei
        fissato lo sguardo sopra una vergine.<br>
        <sup>2 </sup> Che parte mi avrebbe assegnato Dio dall'alto, quale eredità
        mi avrebbe data l'Onnipotente dai luoghi eccelsi?<br>
        <sup>3 </sup> La sventura non è forse per il perverso, e le sciagure per
        quelli che fanno il male?<br>
        <sup>4 </sup> Dio non vede forse le mie vie? Non conta tutti i miei
        passi?<br>
        <sup>5 </sup> Se ho camminato insieme alla menzogna, se il piede mio si è
        affrettato dietro alla frode<br>
        <sup>6 </sup> (Dio mi pesi con bilancia giusta e riconoscerà la mia
        integrità),<br>
        <sup>7 </sup> se i miei passi hanno deviato dalla retta via, se il mio
        cuore è andato dietro ai miei occhi, se qualche sozzura mi si è attaccata
        alle mani,<br>
        <sup>8 </sup> che io semini e un altro mangi, e quanto è cresciuto nei
        miei campi sia sradicato!<br>
        <sup>9 </sup> Se il mio cuore si è lasciato sedurre da una donna, se ho
        spiato la porta del mio prossimo,<br>
        <sup>10 </sup> che mia moglie giri la macina a un altro e che altri
        abusino di lei!<br>
        <sup>11 </sup> Poiché quella sarebbe una scelleratezza, un misfatto
        punito dai giudici,<br>
        <sup>12 </sup> un fuoco che consuma fino a perdizione e che avrebbe
        distrutto fin dalle radici ogni mia fortuna.<br>
        <sup>13 </sup> Se ho disconosciuto il diritto del mio servo e della mia
        serva, quando erano in lite con me,<br>
        <sup>14 </sup> che farei quando Dio si alzasse per giudicarmi, e che
        risponderei quando mi esaminasse?<br>
        <sup>15 </sup> Chi fece me nel grembo di mia madre non fece anche lui?
        Non ci ha formati nel grembo materno uno stesso Dio?<br>
        <sup>16 </sup> Se ho rifiutato ai poveri quanto desideravano, se ho fatto
        languire gli occhi della vedova,<br>
        <sup>17 </sup> se ho mangiato da solo il mio pezzo di pane senza che
        l'orfano ne mangiasse la sua parte,<br>
        <sup>18 </sup> io che fin da giovane l'ho allevato come un padre, io che
        fin dal grembo di mia madre sono stato guida alla vedova,<br>
        <sup>19 </sup> se ho visto uno soffrire per mancanza di vesti o il povero
        senza una coperta,<br>
        <sup>20 </sup> se non mi hanno benedetto i suoi fianchi ed egli non si è
        riscaldato con la lana dei miei agnelli,<br>
        <sup>21 </sup> se ho alzato la mano contro l'orfano perché mi sapevo
        sostenuto alla porta della città,<br>
        <sup>22 </sup> che la mia spalla si stacchi dalla sua giuntura, il mio
        braccio si spezzi e cada!<br>
        <sup>23 </sup> In effetti mi spaventava il castigo di Dio, ero trattenuto
        dalla maestà di lui.<br>
        <sup>24 </sup> Se ho riposto la mia fiducia nell'oro, se all'oro fino ho
        detto: "Tu sei la mia speranza",<br>
        <sup>25 </sup> se mi sono rallegrato che le mie ricchezze fossero grandi
        e la mia mano avesse molto accumulato,<br>
        <sup>26 </sup> se, contemplando il sole che risplendeva e la luna che
        procedeva lucente nella sua corsa,<br>
        <sup>27 </sup> il mio cuore, in segreto, si è lasciato sedurre e la mia
        bocca ha posato un bacio sulla mano<br>
        <sup>28 </sup> (misfatto anche questo punito dai giudici, perché avrei
        difatti rinnegato il Dio che sta lassù),<br>
        <sup>29 </sup> se mi sono rallegrato della sciagura del mio nemico e ho
        esultato quando gli è piombata la sventura<br>
        <sup>30 </sup> (io che non ho permesso alle mie labbra di peccare
        chiedendo la sua morte con imprecazione),<br>
        <sup>31 </sup> se la gente della mia tenda non ha detto: "Chi è che non
        si sia saziato della carne delle sue bestie?"<br>
        <sup>32 </sup> (Lo straniero non passava la notte fuori; le mie porte
        erano aperte al viandante),<br>
        <sup>33 </sup> se, come fanno gli uomini, ho coperto i miei errori
        celando nel petto la mia iniquità,<br>
        <sup>34 </sup> perché avevo paura della folla e del disprezzo delle
        famiglie, al punto da starmene tranquillo e non uscire di casa…<br>
        <sup>35 </sup> Oh, avessi pure chi m'ascoltasse! Ecco qua la mia firma!
        L'Onnipotente mi risponda! Scriva l'avversario mio la sua querela<br>
        <sup>36 </sup> e io la porterò attaccata alla mia spalla, me la cingerò
        come un diadema.<br>
        <sup>37 </sup> Gli renderò conto di tutti i miei passi, a lui
        mi avvicinerò come un principe!<br>
        <sup>38 </sup> Se la mia terra mi grida contro, se tutti i suoi solchi
        piangono,<br>
        <sup>39 </sup> se ne ho mangiato il frutto senza pagarla, se ho fatto
        sospirare chi la coltivava,<br>
        <sup>40 </sup> che invece di grano mi nascano spine, invece d'orzo mi
        crescano zizzanie!» Qui finiscono i discorsi di Giobbe.
    </p>

    <h3 class="h3">Eliu condanna Giobbe e i suoi tre amici</h3>

    <p class="p">
        <span class="color_of_chapter">32 </span><sup>1 </sup> Quei tre uomini cessarono di rispondere a Giobbe, perché
        egli si credeva giusto.<br>
        <sup>2 </sup> Allora l'ira di Eliu, figlio di Baracheel il Buzita, della
        tribù di Ram, si accese. <sup>3 </sup> La sua ira si accese contro
        Giobbe, perché questi riteneva che la propria giustizia fosse superiore a
        quella di Dio; si accese anche contro i tre amici di lui perché non
        avevano trovato che rispondere, sebbene condannassero Giobbe. <sup>4 </sup>
        Ora, siccome quelli erano più anziani di lui, <sup>5 </sup> Eliu aveva
        aspettato a parlare a Giobbe; ma quando vide che dalla bocca di quei tre
        uomini non usciva più risposta, si accese d'ira.<br>
        <sup>6 </sup> Eliu, figlio di Baracheel il Buzita, rispose e disse: «Io
        sono giovane d'età e voi siete vecchi; perciò mi sono tenuto indietro e
        non ho ardito esporvi il mio pensiero.<br>
        <sup>7 </sup> Dicevo: "Parleranno i giorni, il gran numero degli anni
        insegnerà la saggezza".<br>
        <sup>8 </sup> Ma quel che rende intelligente l'uomo è lo spirito, è il
        soffio dell'Onnipotente.<br>
        <sup>9 </sup> Non quelli di lunga età sono saggi, né i vecchi sono quelli
        che comprendono il giusto.<br>
        <sup>10 </sup> Perciò dico: "Ascoltatemi; vi esporrò anch'io il mio
        pensiero".<br>
        <sup>11 </sup> Ecco, ho aspettato i vostri discorsi, ho ascoltato i
        vostri argomenti, mentre andavate cercando altre parole.<br>
        <sup>12 </sup> Vi ho seguito attentamente, ed ecco, nessuno di voi ha
        convinto Giobbe, nessuno ha risposto alle sue parole.<br>
        <sup>13 </sup> Non avete dunque ragione di dire: "Abbiamo trovato la
        saggezza! Dio soltanto lo farà cedere; non l'uomo!"<br>
        <sup>14 </sup> Egli non ha diretto i suoi discorsi contro di me e io non
        gli risponderò con le vostre parole.<br>
        <sup>15 </sup> Eccoli sconcertati! Non rispondono più, non trovano più
        parole.<br>
        <sup>16 </sup> Ho aspettato che non parlassero più, che tacessero e non
        rispondessero più.<br>
        <sup>17 </sup> Ma ora risponderò anch'io per mio conto, esporrò anch'io
        il mio pensiero!<br>
        <sup>18 </sup> Perché sono pieno di parole, lo spirito che è dentro di me
        mi stimola.<br>
        <sup>19 </sup> Ecco, il mio intimo è come vino rinchiuso, è simile a otri
        pieni di vino nuovo, che stanno per scoppiare.<br>
        <sup>20 </sup> Parlerò dunque e mi sentirò meglio, aprirò le labbra e
        risponderò!<br>
        <sup>21 </sup> Lasciate che io parli senza riguardi personali, senza
        adulare nessuno;<br>
        <sup>22 </sup> poiché adulare io non so; se lo facessi, il mio Creatore
        presto mi toglierebbe di mezzo.
    </p>

    <h3 class="h3">Eliu annuncia la salvezza di Dio</h3>

    <p class="p">
        <span class="color_of_chapter">33 </span><sup>1 </sup> «Ma pure, ascolta, o Giobbe, il mio dire, porgi orecchio a
        tutte le mie parole!<br>
        <sup>2 </sup> Ecco, apro la bocca, la lingua parla dentro il mio palato.<br>
        <sup>3 </sup> Nelle mie parole è la rettitudine del mio cuore; le mie
        labbra diranno sinceramente quello che so.<br>
        <sup>4 </sup> Lo Spirito di Dio mi ha creato, e il soffio
        dell'Onnipotente mi dà la vita.<br>
        <sup>5 </sup> Se puoi, rispondimi; prepara le tue ragioni, fatti avanti!<br>
        <sup>6 </sup> Ecco, io sono uguale a te davanti a Dio; anch'io fui tratto
        dall'argilla.<br>
        <sup>7 </sup> Spavento di me non potrà quindi coglierti e il peso della
        mia autorità non ti potrà schiacciare.<br>
        <sup>8 </sup> Davanti a me tu dunque hai detto (e ho udito bene il suono
        delle tue parole):<br>
        <sup>9 </sup> "Io sono puro, senza peccato; sono innocente, non c'è
        iniquità in me;<br>
        <sup>10 </sup> ma Dio trova contro me degli appigli ostili, mi considera
        suo nemico;<br>
        <sup>11 </sup> mi mette i piedi nei ceppi, spia tutti i miei movimenti".<br>
        <sup>12 </sup> Ecco, io ti rispondo: "In questo non hai ragione"; poiché
        Dio è più grande dell'uomo.<br>
        <sup>13 </sup> Perché contendi con lui? Egli non rende conto dei suoi
        atti.<br>
        <sup>14 </sup> «Dio parla una volta, e anche due, ma l'uomo non ci bada;<br>
        <sup>15 </sup> parla per via di sogni, di visioni notturne, quando un
        sonno profondo cade sui mortali, quando sui loro letti essi giacciono
        assopiti;<br>
        <sup>16 </sup> allora egli apre i loro orecchi e dà loro in segreto degli
        ammonimenti,<br>
        <sup>17 </sup> per distogliere l'uomo dal suo modo di agire e tenere
        lontano da lui la superbia;<br>
        <sup>18 </sup> per salvargli l'anima dalla fossa, la vita dalla freccia
        mortale.<br>
        <sup>19 </sup> «L'uomo è anche ammonito sul suo letto, dal dolore,
        dall'agitazione incessante delle sue ossa;<br>
        <sup>20 </sup> quand'egli ha in avversione il pane e lo ripugnano i cibi
        più squisiti;<br>
        <sup>21 </sup> la carne gli si consuma e sparisce, mentre le ossa, prima
        invisibili, gli escono fuori;<br>
        <sup>22 </sup> egli si avvicina alla fossa, e la sua vita a quelli che
        infliggono la morte.<br>
        <sup>23 </sup> Ma se, presso di lui, c'è un angelo, un interprete, uno
        solo tra i mille, che mostri all'uomo il suo dovere,<br>
        <sup>24 </sup> Dio ha pietà di lui e dice: "Risparmialo, che non scenda
        nella fossa! Ho trovato il suo riscatto".<br>
        <sup>25 </sup> Allora la sua carne diviene più fresca di quella di un
        bimbo; egli torna ai giorni della sua giovinezza;<br>
        <sup>26 </sup> implora Dio, e Dio gli è propizio; gli dà di contemplare
        il suo volto con gioia e lo considera di nuovo come giusto.<br>
        <sup>27 </sup> Ed egli canterà tra la gente e dirà: "Avevo
        peccato, pervertito la giustizia, e non sono stato punito come meritavo.<br>
        <sup>28 </sup> Dio ha riscattato l'anima mia dalla fossa, e la mia vita
        si schiude alla luce!"<br>
        <sup>29 </sup> Ecco, tutto questo Dio lo fa due, tre volte, all'uomo,<br>
        <sup>30 </sup> per salvarlo dalla fossa, perché su di lui splenda la luce
        della vita.<br>
        <sup>31 </sup> Sta' attento, Giobbe, dammi ascolto; taci, e io parlerò.<br>
        <sup>32 </sup> Se hai qualcosa da dire, rispondimi, parla, perché io
        vorrei poterti dare ragione.<br>
        <sup>33 </sup> Se no, tu dammi ascolto, taci, e t'insegnerò la saggezza».
    </p>

    <h3 class="h3">Eliu proclama la sovranità della giustizia divina</h3>

    <p class="p">
        <span class="color_of_chapter">34 </span><sup>1 </sup> Eliu riprese a parlare e disse:<br>
        <sup>2 </sup> «Voi savi, ascoltate le mie parole! Voi che siete
        intelligenti, prestatemi orecchio!<br>
        <sup>3 </sup> Poiché l'orecchio giudica i discorsi, come il palato
        assapora le vivande.<br>
        <sup>4 </sup> Scegliamo quello che è giusto, riconosciamo tra noi quello
        che è buono.<br>
        <sup>5 </sup> Giobbe ha detto: "Sono giusto, ma Dio mi nega giustizia;<br>
        <sup>6 </sup> ho ragione e passo da bugiardo; la mia ferita è incurabile
        e sono senza peccato".<br>
        <sup>7 </sup> Dov'è l'uomo che al pari di Giobbe tracanni gli empi
        scherni come l'acqua,<br>
        <sup>8 </sup> cammini in compagnia dei malfattori e vada assieme con gli
        scellerati?<br>
        <sup>9 </sup> Infatti ha detto: "All'uomo non giova a nulla avere la
        benevolenza di Dio".<br>
        <sup>10 </sup> «Ascoltatemi dunque, uomini di senno! Lungi da Dio il
        male, lungi dall'Onnipotente l'iniquità!<br>
        <sup>11 </sup> Poich'egli rende all'uomo secondo le sue opere, fa trovare
        a ognuno il salario della sua condotta.<br>
        <sup>12 </sup> No, di certo Dio non commette ingiustizie! L'Onnipotente
        non perverte il diritto.<br>
        <sup>13 </sup> Chi gli ha dato il governo della terra? Chi ha affidato
        l'universo alla sua cura?<br>
        <sup>14 </sup> Se egli non si curasse che di se stesso, se ritirasse a sé
        il suo Spirito e il suo soffio,<br>
        <sup>15 </sup> ogni carne perirebbe all'improvviso e l'uomo ritornerebbe
        in polvere.<br>
        <sup>16 </sup> Se tu sei intelligente, ascolta questo, porgi orecchio
        alla voce delle mie parole.<br>
        <sup>17 </sup> Uno che odiasse la giustizia potrebbe governare? Osi tu
        condannare il Giusto, il Potente,<br>
        <sup>18 </sup> che chiama i re "uomini da nulla!" e i prìncipi
        "scellerati"?<br>
        <sup>19 </sup> Egli non porta rispetto all'apparenza dei grandi, non
        considera il ricco più del povero, perché sono tutti opera delle sue mani.<br>
        <sup>20 </sup> In un attimo essi muoiono; nel cuore della notte la gente
        del popolo è scossa e scompare, i potenti sono portati via, senza mano
        d'uomo.<br>
        <sup>21 </sup> Perché Dio tiene gli occhi aperti sulle vie dei mortali, e
        vede tutti i loro passi.<br>
        <sup>22 </sup> Non ci sono tenebre, non c'è ombra di morte dove possa
        nascondersi chi opera iniquamente.<br>
        <sup>23 </sup> Dio non ha bisogno di osservare a lungo un uomo per
        portarlo davanti a lui in giudizio.<br>
        <sup>24 </sup> Egli fiacca i potenti senza inchiesta e ne stabilisce
        altri al loro posto;<br>
        <sup>25 </sup> poiché egli conosce le loro azioni. Li abbatte nella notte
        e sono fiaccati;<br>
        <sup>26 </sup> li colpisce come dei malvagi, in presenza di tutti,<br>
        <sup>27 </sup> perché si sono sviati da lui e non hanno posto mente ad
        alcuna delle sue vie.<br>
        <sup>28 </sup> Hanno fatto salire a lui il gemito del povero, ed egli ha
        dato ascolto al gemito degli infelici.<br>
        <sup>29 </sup> Quando Dio dà riposo, chi lo condannerà? Chi potrà
        contemplarlo quando nasconde il suo volto a una nazione ovvero a un
        individuo,<br>
        <sup>30 </sup> per impedire all'empio di regnare, per allontanare dal
        popolo le insidie?<br>
        <sup>31 </sup> Quell'empio ha forse detto a Dio: "Io porto la mia pena,
        non farò più il male,<br>
        <sup>32 </sup> mostrami tu quel che non so vedere; se ho agito
        perversamente, non lo farò più"?<br>
        <sup>33 </sup> «Dovrà forse Dio rendere la giustizia a modo tuo, perché
        tu lo critichi? Ti dirà forse: "Scegli tu, non io; quello che sai, dillo"?<br>
        <sup>34 </sup> Le persone assennate, e ogni uomo saggio che mi ascolta,
        mi diranno:<br>
        <sup>35 </sup> "Giobbe parla senza giudizio, le sue parole sono
        irragionevoli".<br>
        <sup>36 </sup> Ebbene, sia Giobbe provato sino alla fine, poiché le sue
        risposte sono quelle dei malvagi,<br>
        <sup>37 </sup> poiché al suo peccato aggiunge la ribellione, batte le
        mani in mezzo a noi e moltiplica le sue parole contro Dio».
    </p>

    <h3 class="h3">Eliu esorta Giobbe a ricercare Dio</h3>

    <p class="p">
        <span class="color_of_chapter">35 </span><sup>1 </sup> Poi Eliu riprese il discorso e disse:<br>
        <sup>2 </sup> «Credi tu di avere ragione quando dici: "La mia giustizia è
        superiore a quella di Dio"?<br>
        <sup>3 </sup> Infatti hai detto: "Che mi giova? Che guadagno io di più a
        non peccare?"<br>
        <sup>4 </sup> Io ti darò la risposta: a te e agli amici tuoi.<br>
        <sup>5 </sup> Considera i cieli e vedi! Guarda le nuvole, come sono più
        in alto di te!<br>
        <sup>6 </sup> Se pecchi, quale inconveniente gli procuri? Se moltiplichi
        i tuoi misfatti, che danno gli arrechi?<br>
        <sup>7 </sup> Se sei giusto, che gli dai? Che riceve egli dalla tua mano?<br>
        <sup>8 </sup> La tua malvagità non nuoce che al tuo simile, e la tua
        giustizia non giova che ai figli degli uomini.<br>
        <sup>9 </sup> Si grida per le molte oppressioni, si alzano
        lamenti per la violenza dei grandi;<br>
        <sup>10 </sup> ma nessuno dice: "Dov'è Dio, il mio Creatore, che nella
        notte ispira canti di gioia,<br>
        <sup>11 </sup> che ci fa più intelligenti delle bestie dei campi e più
        saggi degli uccelli del cielo?"<br>
        <sup>12 </sup> Là gridano, ma egli non risponde, a motivo della superbia
        dei malvagi.<br>
        <sup>13 </sup> Certo, Dio non dà ascolto a lamenti vani; l'Onnipotente
        non ne fa caso;<br>
        <sup>14 </sup> E tu, quando dici che non lo scorgi, la tua causa gli sta
        davanti; sappilo aspettare!<br>
        <sup>15 </sup> Ma ora, perché la sua ira non punisce, perché egli non
        prende rigorosa conoscenza delle trasgressioni,<br>
        <sup>16 </sup> Giobbe apre vanamente le labbra e accumula parole
        irragionevoli».
    </p>

    <h3 class="h3">Eliu descrive la sorte dei giusti e dei colpevoli</h3>

    <p class="p">
        <span class="color_of_chapter">36 </span><sup>1 </sup> Poi Eliu seguitando disse:<br>
        <sup>2 </sup> «Aspetta un po', io t'istruirò: perché c'è altro da dire in
        favore di Dio.<br>
        <sup>3 </sup> Io trarrò la mia scienza da lontano e renderò giustizia a
        colui che mi ha fatto.<br>
        <sup>4 </sup> Per certo le mie parole non sono bugiarde; ti sta davanti
        un uomo dotato di perfetta scienza.<br>
        <sup>5 </sup> Dio è potente, ma non respinge nessuno; è potente per la
        forza della sua intelligenza.<br>
        <sup>6 </sup> Egli non lascia vivere l'empio e fa giustizia agli
        afflitti.<br>
        <sup>7 </sup> Non allontana il suo sguardo dai giusti, ma li pone con i
        re sul trono, ve li mette seduti per sempre, e così li innalza.<br>
        <sup>8 </sup> Se gli uomini sono talvolta stretti da catene, se sono
        presi nei legami dell'afflizione,<br>
        <sup>9 </sup> Dio fa loro conoscere il loro comportamento, le loro
        trasgressioni, poiché si sono insuperbiti;<br>
        <sup>10 </sup> egli apre così i loro orecchi agli ammonimenti e li esorta
        ad abbandonare il male.<br>
        <sup>11 </sup> Se lo ascoltano, se si sottomettono, finiscono i loro
        giorni nel benessere e i loro anni nella gioia;<br>
        <sup>12 </sup> ma, se non l'ascoltano, periscono trafitti dalle frecce,
        muoiono nel loro accecamento.<br>
        <sup>13 </sup> Gli empi di cuore si abbandonano alla collera, non
        implorano Dio quando egli li incatena;<br>
        <sup>14 </sup> così muoiono nel fiore degli anni e la loro vita finisce
        come quella dei dissoluti;<br>
        <sup>15 </sup> ma Dio libera l'afflitto mediante l'afflizione e gli apre
        gli orecchi mediante la sventura.<br>
        <sup>16 </sup> Te pure egli vuole liberare dalle fauci della distretta,
        metterti al largo, dove non è più angustia, e coprire la tua mensa di cibi
        succulenti.<br>
        <sup>17 </sup> Ma se giudichi le vie di Dio come fanno gli empi, il suo
        giudizio e la sua sentenza ti piomberanno addosso.<br>
        <sup>18 </sup> Bada che la collera non ti trasporti alla bestemmia e la
        grandezza del riscatto non ti spinga a deviare!<br>
        <sup>19 </sup> Egli dà forse importanza alle tue ricchezze? Non hanno
        valore per lui né l'oro né tutto il fasto della ricchezza.<br>
        <sup>20 </sup> Non anelare a quella notte che porta via i popoli dal loro
        luogo.<br>
        <sup>21 </sup> Guàrdati bene dal volgerti all'iniquità, tu che sembri
        preferirla all'afflizione!<br>
        <sup>22 </sup> «Vedi, Dio è eccelso nella sua potenza; chi può insegnare
        come lui?<br>
        <sup>23 </sup> Chi gli prescrive la via da seguire? Chi osa dirgli: "Tu
        hai fatto male"?<br>
        <sup>24 </sup> Pensa piuttosto a lodare le sue opere; gli uomini le
        celebrano nei loro canti,<br>
        <sup>25 </sup> tutti le ammirano, il mortale le contempla da lontano.<br>
        <sup>26 </sup> Sì, Dio è grande e noi non possiamo conoscerlo;
        incalcolabile è il numero dei suoi anni.<br>
        <sup>27 </sup> Egli attira in alto le gocce d'acqua; dai vapori che egli
        ha formato stilla la pioggia.<br>
        <sup>28 </sup> Le nubi la spargono, la rovesciano sulla folla dei
        mortali.<br>
        <sup>29 </sup> Chi può capire lo spiegamento delle nubi, i fragori che
        scoppiano nel suo padiglione?<br>
        <sup>30 </sup> Ecco, ora egli diffonde intorno a sé la sua luce, ora
        copre le profondità del mare.<br>
        <sup>31 </sup> Con tali mezzi egli punisce i popoli e dà loro cibo in
        abbondanza.<br>
        <sup>32 </sup> Si riempie di fulmini le mani e li lancia contro gli
        avversari.<br>
        <sup>33 </sup> Il rombo del tuono annuncia che egli viene, gli animali lo
        presentono vicino.
    </p>

    <p class="p">
        <span class="color_of_chapter">37 </span><sup>1 </sup> «A tale spettacolo il mio cuore trema e balza fuori dal
        suo posto.<br>
        <sup>2 </sup> Udite, udite il fragore della sua voce, il rombo che esce
        dalla sua bocca!<br>
        <sup>3 </sup> Egli lo lancia sotto tutti i cieli e il suo lampo guizza
        fino alle estremità della terra.<br>
        <sup>4 </sup> Dopo il lampo, una voce rugge; egli tuona con la sua voce
        maestosa; quando si ode la voce, il fulmine non è già più nella sua mano.<br>
        <sup>5 </sup> Dio tuona con la sua voce in modo prodigioso; grandi cose
        egli fa che noi non comprendiamo.<br>
        <sup>6 </sup> Dice alla neve: "Cadi sulla terra!" Lo dice alla pioggia,
        alla pioggia torrenziale.<br>
        <sup>7 </sup> Rende inerte ogni mano d'uomo, perché tutti i mortali, che
        sono opera sua, imparino a conoscerlo.<br>
        <sup>8 </sup> Le bestie selvagge vanno nel covo e stanno accovacciate
        entro le tane.<br>
        <sup>9 </sup> Dal sud viene l'uragano, il freddo viene dal nord.<br>
        <sup>10 </sup> Al soffio di Dio si forma il ghiaccio e si contrae la
        distesa delle acque.<br>
        <sup>11 </sup> Egli carica pure le nubi di umidità, disperde lontano le
        nuvole che portano i suoi lampi<br>
        <sup>12 </sup> ed esse, da lui guidate, vagano nei loro giri
        per eseguire i suoi comandi sopra la faccia di tutta la terra;<br>
        <sup>13 </sup> e le manda come flagello, oppure come beneficio alla sua
        terra, o come prova della sua bontà.<br>
        <sup>14 </sup> «Porgi l'orecchio a questo, Giobbe; fèrmati e considera le
        meraviglie di Dio!<br>
        <sup>15 </sup> Sai tu come Dio le diriga e faccia guizzare il lampo dalle
        sue nubi?<br>
        <sup>16 </sup> Conosci tu l'equilibrio delle nuvole, le meraviglie di
        colui la cui scienza è perfetta?<br>
        <sup>17 </sup> Sai come mai i tuoi abiti sono caldi quando la terra si
        assopisce sotto il soffio dello scirocco?<br>
        <sup>18 </sup> Puoi tu, come lui, distendere i cieli e farli solidi come
        uno specchio di metallo?<br>
        <sup>19 </sup> Insegnaci tu che cosa dirgli! Nelle nostre tenebre, noi
        siamo senza parole.<br>
        <sup>20 </sup> Gli si annuncerà forse che io voglio parlare? Ma chi mai
        può desiderare di essere inghiottito?<br>
        <sup>21 </sup> Nessuno può fissare il sole che sfolgora nel cielo, quando
        c'è passato il vento a renderlo limpido.<br>
        <sup>22 </sup> Dal settentrione viene l'oro; Dio è circondato da una
        maestà terribile;<br>
        <sup>23 </sup> l'Onnipotente noi non lo possiamo scoprire. Egli è grande
        in forza, in equità, in perfetta giustizia; egli non opprime nessuno.<br>
        <sup>24 </sup> Perciò gli uomini lo temono; egli non degna d'uno sguardo
        chi si crede saggio».
    </p>

    <h3 class="h3">Il Signore risponde a Giobbe descrivendo le sue opere</h3>

    <p class="p">
        <span class="color_of_chapter">38 </span><sup>1 </sup> Allora il SIGNORE rispose a Giobbe dal seno della tempesta
        e disse:<br>
        <sup>2 </sup> «Chi è costui che oscura i miei disegni con parole prive di
        senno?<br>
        <sup>3 </sup> Cingiti i fianchi come un prode; io ti farò delle domande e
        tu insegnami!<br>
        <sup>4 </sup> Dov'eri tu quando io fondavo la terra? Dillo, se hai tanta
        intelligenza.<br>
        <sup>5 </sup> Chi ne fissò le dimensioni, se lo sai, o chi tirò sopra di
        essa la corda da misurare?<br>
        <sup>6 </sup> Su che furono poggiate le sue fondamenta, o chi ne pose la
        pietra angolare,<br>
        <sup>7 </sup> quando le stelle del mattino cantavano tutte assieme e
        tutti i figli di Dio alzavano grida di gioia?<br>
        <sup>8 </sup> Chi chiuse con porte il mare balzante fuori dal grembo
        materno,<br>
        <sup>9 </sup> quando gli diedi le nubi come rivestimento e per fasce
        l'oscurità,<br>
        <sup>10 </sup> quando gli tracciai dei confini, gli misi sbarre e porte?<br>
        <sup>11 </sup> Allora gli dissi: "Fin qui tu verrai, e non oltre; qui si
        fermerà l'orgoglio dei tuoi flutti".<br>
        <sup>12 </sup> Hai tu mai, in vita tua, comandato al mattino, o insegnato
        il suo luogo all'aurora<br>
        <sup>13 </sup> perché essa afferri i lembi della terra e ne scuota via i
        malvagi?<br>
        <sup>14 </sup> La terra si trasfigura come creta sotto il sigillo e
        appare come vestita di un ricco manto;<br>
        <sup>15 </sup> i malfattori sono privati della luce loro, e il braccio,
        alzato già, è spezzato.<br>
        <sup>16 </sup> Sei tu penetrato fino alle sorgenti del mare? Hai tu
        passeggiato in fondo all'abisso?<br>
        <sup>17 </sup> Le porte della morte sono state da te scoperte? Hai tu
        veduto le porte dell'ombra di morte?<br>
        <sup>18 </sup> Hai tu abbracciato con lo sguardo l'ampiezza della terra?
        Parla, se la conosci tutta!<br>
        <sup>19 </sup> Dov'è la via che guida al soggiorno della luce? Le tenebre
        dove hanno la loro sede?<br>
        <sup>20 </sup> Le puoi tu guidare verso i loro domini e conosci i
        sentieri per ricondurle a casa?<br>
        <sup>21 </sup> Lo sai di sicuro! Perché tu eri allora già nato, e il
        numero dei tuoi giorni è grande!<br>
        <sup>22 </sup> Sei forse entrato nei depositi della neve? Li hai visti i
        depositi della grandine,<br>
        <sup>23 </sup> che io tengo in serbo per i giorni della sciagura, per il
        giorno della battaglia e della guerra?<br>
        <sup>24 </sup> Per quali vie si diffonde la luce e si sparge il vento
        orientale sulla terra?<br>
        <sup>25 </sup> Chi ha aperto i canali all'acquazzone e segnato la via al
        lampo dei tuoni,<br>
        <sup>26 </sup> perché la pioggia cada sulla terra inabitata, sul deserto
        dove non sta nessun uomo,<br>
        <sup>27 </sup> e disseti le solitudini desolate, sicché vi germogli e
        cresca l'erba?<br>
        <sup>28 </sup> Ha forse la pioggia un padre? Chi genera le gocce della
        rugiada?<br>
        <sup>29 </sup> Dal seno di chi esce il ghiaccio, e la brina del cielo chi
        la dà alla luce?<br>
        <sup>30 </sup> Le acque, divenute come pietra, si nascondono, e la
        superficie dell'abisso si congela.<br>
        <sup>31 </sup> Puoi tu stringere i legami delle Pleiadi, o potresti
        sciogliere le catene di Orione?<br>
        <sup>32 </sup> Puoi tu, a suo tempo, far apparire le costellazioni e
        guidare l'Orsa maggiore insieme ai suoi piccini?<br>
        <sup>33 </sup> Conosci le leggi del cielo? Regoli il suo dominio sulla
        terra?<br>
        <sup>34 </sup> Puoi alzare la voce fino alle nubi e fare in modo che
        piogge abbondanti ti ricoprano?<br>
        <sup>35 </sup> I fulmini partono forse al tuo comando? Ti dicono essi:
        "Eccoci qua"?<br>
        <sup>36 </sup> Chi ha messo negli strati delle nubi saggezza, o chi ha
        dato intelletto alla metèora?<br>
        <sup>37 </sup> Chi conta con saggezza le nubi? Chi versa gli otri del
        cielo,<br>
        <sup>38 </sup> quando la polvere stemperata diventa una massa in fusione
        e le zolle dei campi si saldano fra loro?<br>
        Dio si prende cura degli animali<br>
        <sup>39 </sup> «Sei tu che cacci la preda per la leonessa, che sazi la
        fame dei leoncelli,<br>
        <sup>40 </sup> quando si appiattano nelle tane e si mettono
        in agguato nella macchia?<br>
        <sup>41 </sup> Chi provvede il pasto al corvo quando i suoi piccini
        gridano a Dio e vanno peregrinando senza cibo?
    </p>

    <p class="p">
        <span class="color_of_chapter">39 </span><sup>1 </sup> «Sai quando figliano le capre selvatiche? Hai osservato
        quando le cerve partoriscono?<br>
        <sup>2 </sup> Conti i mesi della loro pregnanza e sai il momento in cui
        devono sgravarsi?<br>
        <sup>3 </sup> Si accosciano, fanno i loro piccini e sono subito liberate
        dalle loro doglie;<br>
        <sup>4 </sup> i loro piccini si fanno forti, crescono all'aperto, se ne
        vanno e non tornano più alle madri.<br>
        <sup>5 </sup> Chi manda libero l'onagro e chi scioglie i legami all'asino
        selvatico?<br>
        <sup>6 </sup> A lui ho dato per dimora il deserto e la terra salata per
        abitazione.<br>
        <sup>7 </sup> Egli si beffa del frastuono della città e non ode grida di
        padrone.<br>
        <sup>8 </sup> Percorre le montagne della sua pastura e va in cerca di
        ogni filo di verde.<br>
        <sup>9 </sup> Il bufalo vorrà forse servirti o passare la notte presso la
        tua mangiatoia?<br>
        <sup>10 </sup> Legherai il bufalo con una corda perché faccia il solco?
        Erpicherà egli le valli dietro a te?<br>
        <sup>11 </sup> Ti fiderai di lui perché la sua forza è grande? Lascerai a
        lui il tuo lavoro?<br>
        <sup>12 </sup> Conterai su di lui perché ti porti a casa il raccolto e ti
        ammucchi il grano sull'aia?<br>
        <sup>13 </sup> Lo struzzo batte allegramente le ali; ma le sue penne e le
        sue piume sono forse di cicogna?<br>
        <sup>14 </sup> No, poiché esso abbandona sulla terra le proprie uova, le
        lascia scaldare sopra la sabbia.<br>
        <sup>15 </sup> Egli dimentica che un piede le potrà schiacciare, che le
        bestie dei campi le potranno calpestare.<br>
        <sup>16 </sup> Tratta duramente i suoi piccini, quasi non fossero suoi;
        la sua fatica sarà vana, ma ciò non lo turba,<br>
        <sup>17 </sup> perché Dio l'ha privato di saggezza, non gli ha impartito
        intelligenza.<br>
        <sup>18 </sup> Ma quando si muove e prende lo slancio, si beffa del
        cavallo e di chi lo cavalca.<br>
        <sup>19 </sup> Sei tu che dai al cavallo la forza? Che gli vesti il collo
        di una fremente criniera?<br>
        <sup>20 </sup> Sei tu che lo fai saltare come la locusta? Il fiero suo
        nitrito incute spavento.<br>
        <sup>21 </sup> Raspa la terra nella valle ed esulta della sua forza; si
        slancia incontro alle armi.<br>
        <sup>22 </sup> Disprezza la paura, non trema, non indietreggia davanti
        alla spada.<br>
        <sup>23 </sup> Gli risuona addosso la faretra, la folgorante lancia e la
        freccia.<br>
        <sup>24 </sup> Con fremente furia divora la terra. Non sta più fermo
        quando suona la tromba.<br>
        <sup>25 </sup> Come ode lo squillo, dice: "Aha!" e fiuta da lontano la
        battaglia, la voce tonante dei capi e il grido di guerra.<br>
        <sup>26 </sup> È la tua intelligenza che allo sparviere fa spiccare il
        volo e spiegare le ali verso il sud?<br>
        <sup>27 </sup> È forse al tuo comando che l'aquila si alza in alto e fa
        il suo nido nei luoghi elevati?<br>
        <sup>28 </sup> Abita nelle rocce e vi pernotta; sta sulla punta delle
        rupi, sulle vette scoscese;<br>
        <sup>29 </sup> di là spia la preda e i suoi occhi mirano lontano.<br>
        <sup>30 </sup> I suoi piccini si abbeverano di sangue, e dove sono i
        corpi morti, là essa si trova».
    </p>

    <h3 class="h3">Giobbe riconosce di essere indegno</h3>

    <p class="p">
        <span class="color_of_chapter">40 </span><sup>1 </sup> Il SIGNORE continuò a rispondere a Giobbe e disse:<br>
        <sup>2 </sup> «Il censore dell'Onnipotente vuole ancora contendere con
        lui? Colui che censura Dio ha una risposta a tutto questo?»<br>
        <sup>3 </sup> Allora Giobbe rispose al SIGNORE e disse:<br>
        <sup>4 </sup> «Ecco, io sono troppo meschino; che ti potrei rispondere?
        Io mi metto la mano sulla bocca.<br>
        <sup>5 </sup> Ho parlato una volta, ma non riprenderò la parola; due
        volte, ma non lo farò più».<br>
        L'ippopotamo e il coccodrillo<br>
        <sup>6 </sup> Il SIGNORE allora rispose a Giobbe dalla tempesta e disse:<br>
        <sup>7 </sup> «Cingiti i fianchi come un prode; ti farò delle domande e
        tu insegnami!<br>
        <sup>8 </sup> Vuoi proprio annullare il mio giudizio? Condannare me per
        giustificare te stesso?<br>
        <sup>9 </sup> Hai un braccio pari a quello di Dio, o una voce che tuoni
        come la sua?<br>
        <sup>10 </sup> Suvvia, adòrnati di maestà, di grandezza, rivèstiti di
        splendore, di magnificenza!<br>
        <sup>11 </sup> Da' libero sfogo ai furori della tua ira; scruta tutti i
        superbi e abbassali!<br>
        <sup>12 </sup> Scruta tutti i superbi e umiliali! Schiaccia gli empi
        dovunque stanno!<br>
        <sup>13 </sup> Seppelliscili tutti assieme nella polvere, copri di bende
        la loro faccia nel buio della tomba!<br>
        <sup>14 </sup> Allora anch'io ti loderò, perché la tua destra ti avrà
        dato la vittoria.<br>
        <sup>15 </sup> «Guarda l'ippopotamo che ho fatto al pari di te; esso
        mangia l'erba come il bue.<br>
        <sup>16 </sup> Ecco, la sua forza è nei suoi lombi, il suo vigore nei
        muscoli del ventre.<br>
        <sup>17 </sup> Stende rigida come un cedro la coda; i nervi delle sue
        cosce sono intrecciati insieme.<br>
        <sup>18 </sup> Le sue ossa sono tubi di bronzo; le sue membra, sbarre di
        ferro.<br>
        <sup>19 </sup> Esso è il capolavoro di Dio; colui che lo fece l'ha
        fornito di falce,<br>
        <sup>20 </sup> perché i monti gli producono la pastura; là tutte le
        bestie dei campi gli scherzano intorno.<br>
        <sup>21 </sup> Si sdraia sotto i loti, nel folto dei canneti, in mezzo
        alle paludi.<br>
        <sup>22 </sup> I loti lo coprono della loro ombra, i salici del torrente
        lo circondano.<br>
        <sup>23 </sup> Straripi pure il fiume, esso non trema; rimane calmo,
        anche se avesse un Giordano alla gola.<br>
        <sup>24 </sup> Potrebbe qualcuno impadronirsene assalendolo
        di fronte, o prenderlo con le reti per forargli il naso?<br>
        <sup>25 </sup> Prenderai forse il coccodrillo all'amo? Gli assicurerai la
        lingua con la corda?<br>
        <sup>26 </sup> Gli passerai un giunco per le narici? Gli forerai le
        mascelle con l'uncino?<br>
        <sup>27 </sup> Ti rivolgerà esso molte suppliche? Ti dirà delle parole
        dolci?<br>
        <sup>28 </sup> Farà esso alleanza con te perché tu lo prenda per sempre
        al tuo servizio?<br>
        <sup>29 </sup> Scherzerai con lui come fosse un uccello? Lo attaccherai a
        un filo per divertire le tue ragazze?<br>
        <sup>30 </sup> Ne trafficheranno forse i pescatori? Lo spartiranno essi
        fra i negozianti?<br>
        <sup>31 </sup> Gli coprirai la pelle di frecce e la testa di ramponi?<br>
        <sup>32 </sup> Mettigli un po' le mani addosso! Ti ricorderai del
        combattimento e non ci tornerai!
    </p>

    <p class="p">
        <span class="color_of_chapter">41 </span><sup>1 </sup> «Ecco, è vana la speranza di chi lo assale; basta
        scorgerlo e uno soccombe.<br>
        <sup>2 </sup> Nessuno è tanto ardito da provocarlo. E chi dunque oserà
        starmi di fronte?<br>
        <sup>3 </sup> Chi mi ha anticipato qualcosa perché io glielo debba
        rendere? Sotto tutti i cieli, ogni cosa è mia.<br>
        <sup>4 </sup> E non voglio tacere delle sue membra, della sua gran forza
        e della bellezza della sua armatura.<br>
        <sup>5 </sup> Chi l'ha mai spogliato della sua corazza? Chi è penetrato
        fra la doppia fila dei suoi denti?<br>
        <sup>6 </sup> Chi gli ha aperti i due battenti della gola? Intorno alla
        chiusura dei suoi denti sta il terrore.<br>
        <sup>7 </sup> Superbe sono le file dei suoi scudi, strettamente uniti
        come da un sigillo.<br>
        <sup>8 </sup> Uno tocca l'altro, tra loro non passa l'aria.<br>
        <sup>9 </sup> Sono saldati assieme, si tengono stretti, sono
        inseparabili.<br>
        <sup>10 </sup> I suoi starnuti danno sprazzi di luce; i suoi occhi sono
        come le palpebre dell'aurora.<br>
        <sup>11 </sup> Dalla sua bocca partono vampate, ne sprizzano fuori
        scintille di fuoco.<br>
        <sup>12 </sup> Dalle sue narici esce un fumo, come da una pentola che
        bolle o da una caldaia.<br>
        <sup>13 </sup> L'alito suo accende i carboni, una fiamma gli esce dalla
        gola.<br>
        <sup>14 </sup> Nel suo collo risiede la forza, davanti a lui si fugge
        terrorizzati.<br>
        <sup>15 </sup> Compatte sono in lui le parti flosce della sua carne, gli
        stanno salde addosso, non si muovono.<br>
        <sup>16 </sup> Il suo cuore è duro come il sasso, duro come la macina di
        sotto.<br>
        <sup>17 </sup> Quando si rizza, tremano i più forti, e dalla paura sono
        fuori di sé.<br>
        <sup>18 </sup> Invano lo si attacca con la spada; a nulla valgono lancia,
        giavellotto, corazza.<br>
        <sup>19 </sup> Il ferro è per lui come paglia; il bronzo, come legno
        tarlato.<br>
        <sup>20 </sup> La figlia dell'arco non lo mette in fuga; le pietre della
        fionda si mutano per lui in stoppia.<br>
        <sup>21 </sup> Stoppia gli pare la mazza e ride del fremere della lancia.<br>
        <sup>22 </sup> Il suo ventre è armato di punte acute, lascia come tracce
        d'erpice sul fango.<br>
        <sup>23 </sup> Fa bollire l'abisso come una caldaia, del mare fa come un
        gran vaso da profumi.<br>
        <sup>24 </sup> Si lascia dietro una scia di luce; l'abisso pare coperto
        di bianca chioma.<br>
        <sup>25 </sup> Non c'è sulla terra chi lo domi; è stato fatto per non
        avere paura.<br>
        <sup>26 </sup> Guarda in faccia tutto ciò che è eccelso, è re su tutte le
        belve più superbe».
    </p>

    <h3 class="h3">Giobbe si ravvede e si umilia</h3>

    <p class="p">
        <span class="color_of_chapter">42 </span><sup>1 </sup> Allora Giobbe rispose al SIGNORE e disse:<br>
        <sup>2 </sup> «Io riconosco che tu puoi tutto e che nulla può impedirti
        di eseguire un tuo disegno.<br>
        <sup>3 </sup> Chi è colui che senza intelligenza offusca il tuo disegno?
        Sì, ne ho parlato, ma non lo capivo; sono cose per me troppo meravigliose
        e io non le conosco.<br>
        <sup>4 </sup> Ti prego, ascoltami, e io parlerò; ti farò delle domande e
        tu insegnami!<br>
        <sup>5 </sup> Il mio orecchio aveva sentito parlare di te, ma ora
        l'occhio mio ti ha visto.<br>
        <sup>6 </sup> Perciò mi ravvedo, mi pento sulla polvere e sulla cenere».<br>
        Giobbe riacquista la prosperità<br>
        <sup>7 </sup> Dopo che ebbe rivolto questi discorsi a Giobbe, il SIGNORE
        disse a Elifaz di Teman: «La mia ira è accesa contro di te e contro i tuoi
        due amici, perché non avete parlato di me secondo la verità, come ha fatto
        il mio servo Giobbe. <sup>8 </sup> Ora dunque prendete sette tori e
        sette montoni, andate a trovare il mio servo Giobbe e offriteli in
        olocausto per voi stessi. Il mio servo Giobbe pregherà per voi e io avrò
        riguardo a lui per non punire la vostra follia, poiché non avete parlato
        di me secondo la verità, come ha fatto il mio servo Giobbe».<br>
        <sup>9 </sup> Elifaz di Teman, Bildad di Suac e Zofar di Naama se ne
        andarono e fecero come il SIGNORE aveva loro ordinato; e il SIGNORE ebbe
        riguardo per Giobbe.<br>
        <sup>10 </sup> Quando Giobbe ebbe pregato per i suoi amici, il SIGNORE lo
        ristabilì nella condizione di prima e gli rese il doppio di tutto quello
        che già gli era appartenuto.<br>
        <sup>11 </sup> Tutti i suoi fratelli, tutte le sue sorelle e tutte le sue
        conoscenze di prima vennero a trovarlo, mangiarono con lui in casa sua, lo
        confortarono e lo consolarono di tutti i mali che il SIGNORE gli aveva
        fatto cadere addosso; e ognuno di loro gli diede un pezzo d'argento e un
        anello d'oro.<br>
        <sup>12 </sup> Il SIGNORE benedì gli ultimi anni di Giobbe
        più dei primi; ed egli ebbe quattordicimila pecore, seimila cammelli,
        mille paia di buoi e mille asine. <sup>13 </sup> Ebbe pure sette figli e
        tre figlie; <sup>14 </sup> e chiamò la prima Gemima, la seconda Chesia e
        la terza Cheren-Appuc. <sup>15 </sup> In tutto il paese non c'erano
        donne così belle come le figlie di Giobbe; e il padre assegnò loro
        un'eredità tra i loro fratelli.<br>
        <sup>16 </sup> Giobbe, dopo questo, visse centoquarant'anni, e vide i
        suoi figli e i figli dei suoi figli fino alla quarta generazione.<br>
        <sup>17 </sup> Poi Giobbe morì vecchio e sazio di giorni.
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_18_Giobbe" title="link per NR06_18_Giobbe" target="_blank">... link ad appunti e approfondimenti ...</a> </div>

</footer>

</html>
