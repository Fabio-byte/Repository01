<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_62_1_Giovanni</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Prima lettera di Giovanni</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_62_1_Giovanni" title="link per NR06_62_1_Giovanni" target="_blank">... link ad appunti e approfondimenti ...</a> </div>

    <p class="presentation">
        Prima lettera di Giovanni<br>
        Scritto anonimo, la Prima lettera di Giovanni venne attribuita fin dal II
        sec. d.C. all'apostolo Giovanni, uno dei dodici discepoli di Gesù, che
        verso la fine della sua vita si era ritirato a Efeso, in Asia minore. La
        sua redazione può essere collocata nell'ultimo decennio del I sec. d.C.,
        proprio quando cominciavano a diffondersi le prime eresie che negavano in
        modo particolare l'incarnazione di Gesù. L'apostolo sottolinea alcuni
        criteri che permettono a ciascuno di stabilire l'autenticità della propria
        fede.
    </p>

    <h3 class="h3">La parola della vita manifestata in carne</h3>

    <p class="p">
        <span class="color_of_chapter">1 </span><sup>1 </sup> Quel che era dal principio, quel che abbiamo udito, quel
        che abbiamo visto con i nostri occhi, quel che abbiamo contemplato e che
        le nostre mani hanno toccato della parola della vita <sup>2 </sup>
        (poiché la vita è stata manifestata e noi l'abbiamo vista e ne rendiamo
        testimonianza, e vi annunciamo la vita eterna che era presso il Padre e
        che ci fu manifestata), <sup>3 </sup> quel che abbiamo visto e udito,
        noi lo annunciamo anche a voi, perché voi pure siate in comunione con noi;
        e la nostra comunione è con il Padre e con il Figlio suo, Gesù Cristo. <sup>
            4
        </sup> Queste cose vi scriviamo perché la nostra gioia sia completa.
    </p>

    <h3 class="h3">Dio è luce; bisogna camminare nella luce per avere comunione con lui</h3>

    <p class="p">
        <sup>5 </sup> Questo è il messaggio che abbiamo udito da lui e che vi
        annunciamo: Dio è luce, e in lui non ci sono tenebre. <sup>6 </sup> Se
        diciamo che abbiamo comunione con lui e camminiamo nelle tenebre, noi
        mentiamo e non mettiamo in pratica la verità. <sup>7 </sup> Ma se
        camminiamo nella luce, come egli è nella luce, abbiamo comunione l'uno con
        l'altro, e il sangue di Gesù [Cristo], suo Figlio, ci purifica da ogni
        peccato.<br>
        <sup>8 </sup> Se diciamo di essere senza peccato, inganniamo noi stessi,
        e la verità non è in noi. <sup>9 </sup> Se confessiamo i nostri peccati,
        egli è fedele e giusto da perdonarci i peccati e purificarci da ogni
        iniquità. <sup>10 </sup> Se diciamo di non aver peccato, lo facciamo
        bugiardo, e la sua parola non è in noi.<br>

        <span class="color_of_chapter">2 </span><sup>1 </sup> Figlioli miei, vi scrivo queste cose perché non pecchiate;
        e se qualcuno ha peccato, noi abbiamo un avvocato presso il Padre: Gesù
        Cristo, il giusto. <sup>2 </sup> Egli è il sacrificio propiziatorio per
        i nostri peccati, e non soltanto per i nostri, ma anche per quelli di
        tutto il mondo.
    </p>

    <h3 class="h3">L'amore fraterno e la separazione dal mondo</h3>

    <p class="p">
        <sup>3 </sup> Da questo sappiamo che l'abbiamo conosciuto: se osserviamo
        i suoi comandamenti. <sup>4 </sup> Chi dice: «Io l'ho conosciuto», e non
        osserva i suoi comandamenti, è bugiardo e la verità non è in lui; <sup>
            5
        </sup> ma chi osserva la sua parola, in lui l'amore di Dio è veramente
        completo. Da questo conosciamo che siamo in lui: <sup>6 </sup> chi dice
        di rimanere in lui, deve camminare come egli camminò.<br>
        <sup>7 </sup> Carissimi, non vi scrivo un comandamento nuovo, ma un
        comandamento vecchio che avevate fin da principio: il comandamento vecchio
        è la parola che avete udita. <sup>8 </sup> E tuttavia è un comandamento
        nuovo che io vi scrivo, il che è vero in lui e in voi; perché le tenebre
        stanno passando, e già risplende la vera luce. <sup>9 </sup> Chi dice di
        essere nella luce e odia suo fratello, è ancora nelle tenebre. <sup>10 </sup>
        Chi ama suo fratello rimane nella luce e non c'è nulla in lui che lo
        faccia inciampare. <sup>11 </sup> Ma chi odia suo fratello è nelle
        tenebre, cammina nelle tenebre e non sa dove va, perché le tenebre hanno
        accecato i suoi occhi.<br>
        <sup>12 </sup> Figlioli, vi scrivo perché i vostri peccati sono perdonati
        in virtù del suo nome.<br>
        <sup>13 </sup> Padri, vi scrivo perché avete conosciuto colui che è fin
        dal principio. Giovani, vi scrivo perché avete vinto il maligno.<br>
        <sup>14 </sup> Ragazzi, vi ho scritto perché avete conosciuto il Padre.
        Padri, vi ho scritto perché avete conosciuto colui che è fin dal
        principio. Giovani, vi ho scritto perché siete forti, e la parola di Dio
        rimane in voi, e avete vinto il maligno.<br>
        <sup>15 </sup> Non amate il mondo né le cose che sono nel mondo. Se uno
        ama il mondo, l'amore del Padre non è in lui. <sup>16 </sup> Perché
        tutto ciò che è nel mondo, la concupiscenza della carne, la concupiscenza
        degli occhi e la superbia della vita, non viene dal Padre, ma dal mondo. <sup>
            17
        </sup> E il mondo passa con la sua concupiscenza; ma chi fa la volontà
        di Dio rimane in eterno.
    </p>

    <h3 class="h3">Gli anticristi</h3>

    <p class="p">
        <sup>18 </sup> Ragazzi, è l'ultima ora. Come avete udito, l'anticristo
        deve venire, e di fatto già ora sono sorti molti anticristi. Da ciò
        conosciamo che è l'ultima ora. <sup>19 </sup> Sono usciti di mezzo a
        noi, ma non erano dei nostri; perché se fossero stati dei nostri,
        sarebbero rimasti con noi; ma ciò è avvenuto perché fosse manifesto che
        non tutti sono dei nostri.<br>
        <sup>20 </sup> Quanto a voi, avete ricevuto l'unzione dal Santo e tutti
        avete conoscenza. <sup>21 </sup> Vi ho scritto, non perché non conoscete
        la verità, ma perché la conoscete e perché tutto ciò che è menzogna non ha
        niente a che fare con la verità. <sup>22 </sup> Chi è il bugiardo se non
        colui che nega che Gesù è il Cristo? Egli è l'anticristo, che nega il
        Padre e il Figlio. <sup>23 </sup> Chiunque nega il Figlio, non ha
        neppure il Padre; chi riconosce pubblicamente il Figlio, ha anche il
        Padre.<br>
        <sup>24 </sup> Quanto a voi [dunque], ciò che avete udito fin dal
        principio rimanga in voi. Se quel che avete udito fin dal principio rimane
        in voi, anche voi rimarrete nel Figlio e nel Padre. <sup>25 </sup> E
        questa è la promessa che egli ci ha fatta: la vita eterna.<br>
        <sup>26 </sup> Vi ho scritto queste cose riguardo a quelli che cercano di
        sedurvi. <sup>27 </sup> Ma quanto a voi, l'unzione che avete ricevuta da
        lui rimane in voi, e non avete bisogno dell'insegnamento di nessuno; ma
        siccome la sua unzione vi insegna ogni cosa ed è veritiera, e non è
        menzogna, rimanete in lui come essa vi ha insegnato.
    </p>

    <h3 class="h3">Le caratteristiche dei figli di Dio</h3>

    <p class="p">
        <sup>28 </sup> E ora, figlioli, rimanete in lui affinché, quando egli
        apparirà, possiamo avere fiducia e alla sua venuta non siamo costretti a
        ritirarci da lui, coperti di vergogna. <sup>29 </sup> Se sapete che egli
        è giusto, sappiate che anche tutti quelli che praticano la giustizia sono
        nati da lui.<br>

        <span class="color_of_chapter">3 </span><sup>1 </sup> Vedete quale amore ci ha manifestato il Padre, dandoci di
        essere chiamati figli di Dio! E tali siamo. Per questo il mondo non ci
        conosce: perché non ha conosciuto lui. <sup>2 </sup> Carissimi, ora
        siamo figli di Dio, ma non è stato ancora manifestato ciò che saremo.
        Sappiamo [però] che quando egli sarà manifestato saremo simili a lui,
        perché lo vedremo come egli è. <sup>3 </sup> E chiunque ha questa
        speranza in lui, si purifica come egli è puro.<br>
        <sup>4 </sup> Chiunque commette il peccato trasgredisce la legge: il
        peccato è la violazione della legge. <sup>5 </sup> Ma voi sapete che
        egli è stato manifestato per togliere i [nostri] peccati; e in lui non c'è
        peccato. <sup>6 </sup> Chiunque rimane in lui non persiste nel peccare;
        chiunque persiste nel peccare non l'ha visto, né conosciuto.<br>
        <sup>7 </sup> Figlioli, nessuno vi seduca. Chi pratica la giustizia è
        giusto, come egli è giusto. <sup>8 </sup> Colui che persiste nel
        commettere il peccato proviene dal diavolo, perché il diavolo pecca fin
        dal principio. Per questo è stato manifestato il Figlio di Dio: per
        distruggere le opere del diavolo.<br>
        <sup>9 </sup> Chiunque è nato da Dio non persiste nel commettere peccato,
        perché il seme divino rimane in lui, e non può persistere nel peccare
        perché è nato da Dio. <sup>10 </sup> In questo si distinguono i figli di
        Dio dai figli del diavolo: chiunque non pratica la giustizia non è da Dio;
        come pure chi non ama suo fratello.<br>
        <sup>11 </sup> Poiché questo è il messaggio che avete udito fin dal
        principio: che ci amiamo gli uni gli altri. <sup>12 </sup> Non come
        Caino, che era dal maligno e uccise il proprio fratello. Perché lo uccise?
        Perché le sue opere erano malvagie e quelle di suo fratello erano giuste.
        <sup>13 </sup> Non vi meravigliate, fratelli [miei], se il mondo vi odia.
        <sup>14 </sup> Noi sappiamo che siamo passati dalla morte alla vita,
        perché amiamo i fratelli. Chi non ama [il fratello] rimane nella morte. <sup>
            15
        </sup> Chiunque odia suo fratello è omicida; e voi sapete che nessun
        omicida possiede in se stesso la vita eterna.<br>
        <sup>16 </sup> Da questo abbiamo conosciuto l'amore: egli ha dato la sua
        vita per noi; anche noi dobbiamo dare la nostra vita per i fratelli. <sup>
            17
        </sup> Ma se qualcuno possiede dei beni di questo mondo e vede suo
        fratello nel bisogno e non ha pietà di lui, come potrebbe l'amore di Dio
        essere in lui?<br>
        <sup>18 </sup> Figlioli [miei], non amiamo a parole né con la lingua, ma
        con i fatti e in verità. <sup>19 </sup> Da questo conosceremo che siamo
        della verità e renderemo sicuro il nostro cuore davanti a lui. <sup>20 </sup>
        Poiché se il nostro cuore ci condanna, Dio è più grande del nostro cuore e
        conosce ogni cosa. <sup>21 </sup> Carissimi, se il {nostro} cuore non ci
        condanna, abbiamo fiducia davanti a Dio; <sup>22 </sup> e qualunque cosa
        chiediamo la riceviamo da lui, perché osserviamo i suoi comandamenti e
        facciamo ciò che gli è gradito. <sup>23 </sup> Questo è il suo
        comandamento: che crediamo nel nome del Figlio suo, Gesù Cristo, e ci
        amiamo gli uni gli altri secondo il comandamento che ci ha dato. <sup>
            24
        </sup> Chi osserva i suoi comandamenti rimane in Dio e Dio in lui. Da
        questo conosciamo che egli rimane in noi: dallo Spirito che ci ha dato.
    </p>

    <h3 class="h3">Il discernimento degli spiriti</h3>

    <p class="p">
        <span class="color_of_chapter">4 </span><sup>1 </sup> Carissimi, non crediate a ogni spirito, ma provate gli
        spiriti per sapere se sono da Dio; perché molti falsi profeti sono sorti
        nel mondo. <sup>2 </sup> Da questo conoscete lo Spirito di Dio: ogni
        spirito, il quale riconosce pubblicamente che Gesù Cristo è venuto nella
        carne, è da Dio; <sup>3 </sup> e ogni spirito che non riconosce
        pubblicamente Gesù, non è da Dio, ma è lo spirito dell'anticristo. Voi
        avete sentito che deve venire; e ora è già nel mondo.<br>
        <sup>4 </sup> Voi siete da Dio, figlioli, e li avete vinti, perché colui
        che è in voi è più grande di colui che è nel mondo. <sup>5 </sup>
        Costoro sono del mondo; perciò parlano come chi è del mondo e il mondo li
        ascolta. <sup>6 </sup> Noi siamo da Dio; chi conosce Dio ascolta noi,
        chi non è da Dio non ci ascolta. Da questo conosciamo lo spirito della
        verità e lo spirito dell'errore.
    </p>

    <h3 class="h3">L'amore di Dio e l'amore fraterno</h3>

    <p class="p">
        <sup>7 </sup> Carissimi, amiamoci gli uni gli altri, perché l'amore è da
        Dio e chiunque ama è nato da Dio e conosce Dio. <sup>8 </sup> Chi non
        ama non ha conosciuto Dio, perché Dio è amore. <sup>9 </sup> In questo
        si è manifestato per noi l'amore di Dio: che Dio ha mandato il suo Figlio
        unigenito nel mondo affinché, per mezzo di lui, vivessimo. <sup>10 </sup>
        In questo è l'amore: non che noi abbiamo amato Dio, ma che egli ha amato
        noi, e ha mandato suo Figlio per essere il sacrificio propiziatorio per i
        nostri peccati. <sup>11 </sup> Carissimi, se Dio ci ha tanto amati,
        anche noi dobbiamo amarci gli uni gli altri.<br>
        <sup>12 </sup> Nessuno ha mai visto Dio; se ci amiamo gli uni gli altri,
        Dio rimane in noi e il suo amore diventa perfetto in noi. <sup>13 </sup>
        Da questo conosciamo che rimaniamo in lui ed egli in noi: dal fatto che ci
        ha dato del suo Spirito. <sup>14 </sup> E noi abbiamo veduto e
        testimoniamo che il Padre ha mandato il Figlio per essere il Salvatore del
        mondo. <sup>15 </sup> Chi riconosce pubblicamente che Gesù è il Figlio
        di Dio, Dio rimane in lui ed egli in Dio. <sup>16 </sup> Noi abbiamo
        conosciuto l'amore che Dio ha per noi, e vi abbiamo creduto. Dio è amore;
        e chi rimane nell'amore rimane in Dio e Dio rimane in lui.<br>
        <sup>17 </sup> In questo l'amore è reso perfetto in noi: che nel giorno
        del giudizio abbiamo fiducia, perché quale egli è, tali siamo anche noi in
        questo mondo. <sup>18 </sup> Nell'amore non c'è paura; anzi, l'amore
        perfetto caccia via la paura, perché chi ha paura teme un castigo. Quindi
        chi ha paura non è perfetto nell'amore. <sup>19 </sup> Noi [lo] amiamo
        perché egli ci ha amati per primo.<br>
        <sup>20 </sup> Se uno dice: «Io amo Dio», ma odia suo fratello, è
        bugiardo; perché chi non ama suo fratello che ha visto, non può amare Dio
        che non ha visto. <sup>21 </sup> Questo è il comandamento che abbiamo
        ricevuto da lui: che chi ama Dio ami anche suo fratello.
    </p>

    <h3 class="h3">La fede in Gesù e le sue conseguenze</h3>

    <p class="p">
        <span class="color_of_chapter">5 </span><sup>1 </sup> Chiunque crede che Gesù è il Cristo, è nato da Dio; e
        chiunque ama colui che ha generato, ama {anche} chi è stato da lui
        generato. <sup>2 </sup> Da questo sappiamo che amiamo i figli di Dio:
        quando amiamo Dio e mettiamo in pratica i suoi comandamenti. <sup>3 </sup>
        Perché questo è l'amore di Dio: che osserviamo i suoi comandamenti; e i
        suoi comandamenti non sono gravosi. <sup>4 </sup> Poiché tutto quello
        che è nato da Dio vince il mondo; e questa è la vittoria che ha vinto il
        mondo: la nostra fede. <sup>5 </sup> Chi è che vince il mondo, se non
        colui che crede che Gesù è il Figlio di Dio?<br>
        <sup>6 </sup> Egli è colui che è venuto con acqua e sangue, cioè Gesù
        Cristo; non con acqua soltanto, ma con l'acqua e con il sangue. Ed è lo
        Spirito che ne rende testimonianza, perché lo Spirito è la verità. <sup>
            7
        </sup> Poiché tre sono quelli che rendono testimonianza: <sup>8 </sup>
        lo Spirito, l'acqua e il sangue, e i tre sono concordi.<br>
        <sup>9 </sup> Se accettiamo la testimonianza degli uomini, la
        testimonianza di Dio è maggiore, poiché questa è la testimonianza di Dio
        che egli ha reso al Figlio suo. <sup>10 </sup> Chi crede nel Figlio di
        Dio ha questa testimonianza in sé; chi non crede a Dio, lo fa bugiardo,
        perché non crede alla testimonianza che Dio ha resa al proprio Figlio. <sup>
            11
        </sup> E la testimonianza è questa: Dio ci ha dato la vita eterna, e
        questa vita è nel Figlio suo. <sup>12 </sup> Chi ha il Figlio ha la
        vita; chi non ha il Figlio di Dio, non ha la vita.<br>
        <sup>13 </sup> Vi ho scritto queste cose perché sappiate che avete la
        vita eterna, voi che credete nel nome del Figlio di Dio.<br>
        <sup>14 </sup> Questa è la fiducia che abbiamo in lui: che se domandiamo
        qualche cosa secondo la sua volontà, egli ci esaudisce. <sup>15 </sup>
        Se sappiamo che egli ci esaudisce in ciò che gli chiediamo, noi sappiamo
        di avere le cose che gli abbiamo chieste.<br>
        <sup>16 </sup> Se qualcuno vede suo fratello commettere un
        peccato che non conduca a morte, preghi, e Dio gli darà la vita: a quelli,
        cioè, che commettono un peccato che non conduca a morte. Vi è un peccato
        che conduce a morte; non è per quello che dico di pregare. <sup>17 </sup>
        Ogni iniquità è peccato; ma c'è un peccato che non conduce a morte.<br>
        <sup>18 </sup> Noi sappiamo che chiunque è nato da Dio non persiste nel
        peccare; ma colui che nacque da Dio lo protegge, e il maligno non lo
        tocca. <sup>19 </sup> Noi sappiamo che siamo da Dio, e che tutto il
        mondo giace sotto il potere del maligno. <sup>20 </sup> Sappiamo pure
        che il Figlio di Dio è venuto e ci ha dato intelligenza per conoscere
        colui che è il Vero; e noi siamo in colui che è il Vero, cioè nel suo
        Figlio Gesù Cristo. Egli è il vero Dio e la vita eterna. <sup>21 </sup>
        Figlioli, guardatevi dagli idoli. [Amen.]
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_62_1_Giovanni" title="link per NR06_62_1_Giovanni" target="_blank">... link ad appunti e approfondimenti ...</a> </div>

</footer>

</html>
