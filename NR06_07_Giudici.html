<!DOCTYPE html>
<html>
<head>
    <meta http-equiv="content-type" content="text/html; charset=UTF-8">
    <title>NR06_07_Giudici</title>

    <link rel="shortcut icon" href="Bibbia.jpg">
    <link rel="stylesheet" href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Giudici</h2>
    </header>

    <div style="text-align: center; margin-top: 5%; margin-bottom: 6%"> <a href="NR06_07_Giudici" title="link per NR06_07_Giudici" target="_blank">... link ad appunti e approfondimenti ...</a> </div>

    <p class="presentation">
        libro dei Giudici - dal nome dei capi del popolo che ne sono i
        protagonisti - è attribuito dalla tradizione giudaica a Samuele, ma spesso
        la data della sua redazione è situata più in là nel tempo (secondo alcuni
        all'epoca di Davide). Esso narra le vicende del popolo d'Israele dalla
        morte di Giosuè alla scelta del primo re, nel periodo che va dal 1380 o
        1220 a.C. circa (a seconda delle datazioni) al 1050 a.C.
    </p>

    <h3 class="h3">Le conquiste di Giuda</h3>

    <p class="p">
        <span class="color_of_chapter">1 </span><sup>1 </sup> Dopo la morte di Giosuè, i figli d'Israele consultarono il
        SIGNORE e dissero: «Chi di noi salirà per primo a combattere contro i
        Cananei?» <sup>2 </sup> Il SIGNORE rispose: «Salirà Giuda; ecco, io ho
        dato il paese nelle sue mani». <sup>3 </sup> Allora Giuda disse a
        Simeone suo fratello: «Sali con me nel paese che mi è toccato in sorte e
        combatteremo contro i Cananei; poi anch'io andrò con te in quello che ti è
        toccato in sorte». Simeone andò con lui.<br>
        <sup>4 </sup> Giuda dunque salì, e il SIGNORE diede nelle loro mani i
        Cananei e i Ferezei; sconfissero a Bezec diecimila uomini. <sup>5 </sup>
        Trovato Adoni-Bezec, a Bezec, l'attaccarono e sconfissero i Cananei e i
        Ferezei. <sup>6 </sup> Adoni-Bezec si diede alla fuga, ma essi lo
        inseguirono, lo presero e gli tagliarono i pollici e gli alluci. <sup>7 </sup>
        Adoni-Bezec disse: «Settanta re, a cui erano stati tagliati i pollici e
        gli alluci, raccoglievano gli avanzi del cibo sotto la mia mensa. Quello
        che ho fatto io, Dio me lo rende». E lo condussero a Gerusalemme, dove
        morì.<br>
        <sup>8 </sup> I figli di Giuda attaccarono Gerusalemme e la presero;
        passarono gli abitanti a fil di spada e incendiarono la città. <sup>9 </sup>
        Poi i figli di Giuda scesero a combattere contro i Cananei, che abitavano
        la zona montuosa, la regione meridionale e la regione bassa. <sup>10 </sup>
        Giuda marciò contro i Cananei che abitavano a Ebron, che prima si chiamava
        Chiriat-Arba, e sconfisse Scesai, Aiman e Talmai. <sup>11 </sup> Di là
        marciò contro gli abitanti di Debir, che prima si chiamava Chiriat-Sefer.<br>
        <sup>12 </sup> Caleb disse: «A chi batterà Chiriat-Sefer e la prenderà,
        io darò in moglie mia figlia Acsa». <sup>13 </sup> La prese Otniel,
        figlio di Chenaz, fratello minore di Caleb, e questi gli diede in moglie
        sua figlia Acsa. <sup>14 </sup> Quando lei venne ad abitare con lui,
        persuase Otniel a lasciarle chiedere un campo a suo padre. Lei scese
        dall'asino e Caleb le disse: «Che vuoi?» <sup>15 </sup> Lei rispose:
        «Fammi un dono, perché tu mi hai dato una terra arida; dammi anche delle
        sorgenti d'acqua». Ed egli le diede le sorgenti superiori e le sorgenti
        sottostanti.<br>
        <sup>16 </sup> I figli del Cheneo, suocero di Mosè, salirono dalla città
        delle palme, con i figli di Giuda, nel deserto di Giuda che è a
        mezzogiorno di Arad; andarono e si stabilirono fra il popolo.<br>
        <sup>17 </sup> Poi Giuda partì con Simeone suo fratello, e sconfissero i
        Cananei che abitavano in Sefat; distrussero interamente la città, che fu
        chiamata Corma. <sup>18 </sup> Poi Giuda prese anche Gaza con il suo
        territorio, Ascalon con il suo territorio ed Ecron con il suo territorio.
        <sup>19 </sup> Il SIGNORE fu con Giuda, che scacciò gli abitanti della
        regione montuosa, ma non poté scacciare gli abitanti della pianura, perché
        avevano carri di ferro. <sup>20 </sup> Come Mosè aveva detto, Ebron fu
        data a Caleb, che ne scacciò i tre figli di Anac.
    </p>

    <h3 class="h3">Infedeltà delle altre tribù</h3>

    <p class="p">
        <sup>21 </sup> I figli di Beniamino non scacciarono i Gebusei che
        abitavano Gerusalemme; perciò i Gebusei hanno abitato con i figli di
        Beniamino in Gerusalemme fino a oggi.<br>
        <sup>22 </sup> La casa di Giuseppe salì anch'essa contro Betel, e il
        SIGNORE fu con loro. <sup>23 </sup> La casa di Giuseppe mandò a
        esplorare Betel, città che prima si chiamava Luz. <sup>24 </sup> Gli
        esploratori videro un uomo che usciva dalla città e gli dissero:
        «Insegnaci la via per entrare nella città e noi ti tratteremo con bontà».
        <sup>25 </sup> Egli insegnò loro la via per entrare nella città, ed essi
        passarono la città a fil di spada, ma lasciarono andare quell'uomo con
        tutta la sua famiglia. <sup>26 </sup> Quell'uomo andò nel paese degli
        Ittiti e vi costruì una città, che chiamò Luz, nome che essa porta anche
        al giorno d'oggi.<br>
        <sup>27 </sup> Anche Manasse non scacciò gli abitanti di
        Bet-Sean e delle città del suo territorio, né quelli di Taanac e delle
        città del suo territorio, né quelli di Dor e delle città del suo
        territorio, né quelli d'Ibleam e delle città del suo territorio, né quelli
        di Meghiddo e delle città del suo territorio, perché i Cananei erano
        decisi a restare in quel paese. <sup>28 </sup> Però, quando Israele fu
        abbastanza forte, assoggettò i Cananei a servitù, ma non li scacciò del
        tutto.<br>
        <sup>29 </sup> Anche Efraim non scacciò i Cananei che abitavano a Ghezer,
        perciò i Cananei abitarono a Ghezer in mezzo a Efraim.<br>
        <sup>30 </sup> Zabulon non scacciò gli abitanti di Chitron, né gli
        abitanti di Naalol; e i Cananei abitarono in mezzo a Zabulon e furono
        costretti a lavorare per gli Israeliti.<br>
        <sup>31 </sup> Ascer non scacciò gli abitanti di Acco, né gli abitanti di
        Sidone, né quelli di Alab, di Aczib, di Chelba, di Afic di Reob; <sup>
            32
        </sup> i figli di Ascer si stabilirono in mezzo ai Cananei che abitavano
        il paese, perché non li scacciarono.<br>
        <sup>33 </sup> Neftali non scacciò gli abitanti di Bet-Semes, né gli
        abitanti di Bet-Anat, e si stabilì in mezzo ai Cananei che abitavano il
        paese; ma gli abitanti di Bet-Semes e di Bet-Anat furono da loro
        assoggettati a servitù.<br>
        <sup>34 </sup> Gli Amorei respinsero i figli di Dan nella regione
        montuosa e non li lasciarono scendere nella valle. <sup>35 </sup> Gli
        Amorei si mostrarono decisi a restare ad Ar-Cheres, ad Aialon e a Saalbim;
        ma la mano della casa di Giuseppe si aggravò su di loro tanto che furono
        assoggettati a servitù. <sup>36 </sup> Il confine degli Amorei si
        estendeva dalla salita di Acrabbim, andando da Sela in su, verso il nord.
    </p>

    <h3 class="h3">Israele punito per la sua disubbidienza</h3>

    <p class="p">
        <span class="color_of_chapter">2 </span><sup>1 </sup> L'angelo del SIGNORE salì da Ghilgal a Bochim e disse: «Io
        vi ho fatto salire dall'Egitto e vi ho condotti nel paese che avevo
        giurato ai vostri padri di darvi. Avevo anche detto: "Io non romperò mai
        il mio patto con voi; <sup>2 </sup> e voi, dal canto vostro, non farete
        alleanza con gli abitanti di questo paese e demolirete i loro altari". Ma
        voi non avete ubbidito alla mia voce. Perché avete fatto questo? <sup>3 </sup>
        Perciò anch'io ho detto: "Io non li scaccerò davanti a voi; ma essi
        saranno tanti nemici contro di voi e i loro dèi saranno per voi
        un'insidia"». <sup>4 </sup> Appena l'angelo del SIGNORE ebbe detto
        queste parole a tutti i figli d'Israele, il popolo si mise a piangere ad
        alta voce. <sup>5 </sup> Posero a quel luogo il nome di Bochim e
        offrirono là dei sacrifici al SIGNORE.<br>
        <sup>6 </sup> Giosuè rimandò il popolo, e i figli d'Israele andarono
        ciascuno nel suo territorio a prendere possesso del paese. <sup>7 </sup>
        Il popolo servì il SIGNORE durante tutta la vita di Giosuè e durante tutta
        la vita degli anziani che sopravvissero a Giosuè, che avevano visto tutte
        le grandi opere che il SIGNORE aveva fatte in favore d'Israele. <sup>8 </sup>
        Poi Giosuè, figlio di Nun e servo del SIGNORE, morì all'età di centodieci
        anni <sup>9 </sup> e fu sepolto nel territorio che gli era toccato a
        Timnat-Cheres, nella regione montuosa di Efraim, a nord della montagna di
        Gaas.
    </p>
    <h3 class="h3">Corruzione e disfatta della nuova generazione; i giudici</h3>
    <p class="p">
        <sup>10 </sup> Anche tutta quella generazione fu riunita ai suoi padri;
        poi, dopo quella, vi fu un'altra generazione che non conosceva il SIGNORE,
        né le opere che egli aveva compiute in favore d'Israele. <sup>11 </sup>
        I figli d'Israele fecero ciò che è male agli occhi del SIGNORE e servirono
        gli idoli di Baal. <sup>12 </sup> Abbandonarono il SIGNORE, il Dio dei
        loro padri, che li aveva fatti uscire dal paese d'Egitto, e andarono
        dietro ad altri dèi, fra gli dèi dei popoli che li attorniavano; si
        prostrarono davanti a essi e provocarono l'ira del SIGNORE. <sup>13 </sup>
        Abbandonarono il SIGNORE e servirono Baal e gli idoli di Astarte.<br>
        <sup>14 </sup> L'ira del SIGNORE si accese contro Israele ed egli li
        diede in mano ai predoni, che li spogliarono; li vendette ai nemici che
        stavano loro intorno, in modo che non poterono più resistere di fronte ai
        loro nemici. <sup>15 </sup> Dovunque andavano, la mano del SIGNORE era
        contro di loro a loro danno, come il SIGNORE aveva detto, come il SIGNORE
        aveva loro giurato; e la loro tribolazione fu molto grande. <sup>16 </sup>
        Il SIGNORE allora fece sorgere dei giudici, che li liberavano dalle mani
        di quelli che li spogliavano. <sup>17 </sup> Ma neppure ai loro giudici
        davano ascolto, anzi, si prostituivano ad altri dèi e si prostravano
        davanti a loro. Abbandonarono ben presto la via percorsa dai loro padri, i
        quali avevano ubbidito ai comandamenti del SIGNORE; ma essi non fecero
        così.<br>
        <sup>18 </sup> Quando il SIGNORE suscitava loro dei giudici, il SIGNORE
        era con il giudice e li liberava dalla mano dei loro nemici durante tutta
        la vita del giudice; poiché il SIGNORE aveva compassione dei loro gemiti a
        causa di quelli che li opprimevano e angariavano. <sup>19 </sup> Ma
        quando il giudice moriva, tornavano a corrompersi più dei loro padri,
        andando dietro ad altri dèi per servirli e prostrarsi davanti a loro; non
        rinunciavano affatto alle loro pratiche e alla loro caparbia condotta. <sup>
            20
        </sup> Perciò l'ira del SIGNORE si accese contro Israele, ed egli disse:
        «Poiché questa nazione ha violato il patto che avevo stabilito con i loro
        padri ed essi non hanno ubbidito alla mia voce, <sup>21 </sup> anch'io
        non scaccerò più davanti a loro nessuna delle nazioni che Giosuè lasciò
        quando morì; <sup>22 </sup> così, per mezzo di esse, metterò alla prova
        Israele per vedere se si atterranno alla via del SIGNORE e cammineranno
        per essa come fecero i loro padri, o no».<br>
        <sup>23 </sup> Il SIGNORE lasciò stare quelle nazioni
        senz'affrettarsi a scacciarle e non le diede nelle mani di Giosuè.<br>
        <span class="color_of_chapter">3 </span><sup>1 </sup> Questi sono i popoli che il SIGNORE lasciò stare per
        mettere alla prova, per mezzo di essi, Israele, cioè tutti quelli che non
        avevano visto le guerre di Canaan. <sup>2 </sup> Egli voleva soltanto
        che le nuove generazioni dei figli d'Israele conoscessero e imparassero la
        guerra: quelli, per lo meno, che non l'avevano mai vista prima. Questi
        popoli erano: <sup>3 </sup> i cinque prìncipi dei Filistei, tutti i
        Cananei, i Sidoni e gli Ivvei, che abitavano la montagna del Libano, dal
        monte Baal-Ermon fino all'ingresso di Camat. <sup>4 </sup> Queste
        nazioni servirono a mettere Israele alla prova, per vedere se Israele
        avrebbe ubbidito ai comandamenti che il SIGNORE aveva dato ai loro padri
        per mezzo di Mosè. <sup>5 </sup> Così i figli d'Israele abitarono in
        mezzo ai Cananei, agli Ittiti, agli Amorei, ai Ferezei, agli Ivvei e ai
        Gebusei; <sup>6 </sup> sposarono le loro figlie, diedero le proprie
        figlie come spose ai loro figli e servirono i loro dèi.
    </p>
    <h3 class="h3">Vittoria di Otniel sul re di Mesopotamia</h3>
    <p class="p">
        <sup>7 </sup> I figli d'Israele fecero ciò che è male agli occhi del
        SIGNORE; dimenticarono il SIGNORE, il loro Dio, e servirono gli idoli di
        Baal e di Astarte. <sup>8 </sup> Perciò l'ira del SIGNORE si accese
        contro Israele ed egli li diede nelle mani di Cusan-Risataim, re di
        Mesopotamia; e i figli d'Israele furono servi di Cusan-Risataim per otto
        anni.<br>
        <sup>9 </sup> Poi i figli d'Israele gridarono al SIGNORE, e il SIGNORE
        fece sorgere per loro un liberatore: Otniel, figlio di Chenaz, fratello
        minore di Caleb; ed egli li liberò. <sup>10 </sup> Lo Spirito del
        SIGNORE venne su di lui ed egli fu giudice d'Israele; uscì a combattere e
        il SIGNORE gli diede nelle mani Cusan-Risataim, re di Mesopotamia; e la
        sua mano fu potente contro Cusan-Risataim. <sup>11 </sup> Il paese ebbe
        pace per quarant'anni; poi Otniel, figlio di Chenaz, morì.
    </p>
    <h3 class="h3">Vittoria di Eud su Moab</h3>
    <p class="p">
        <sup>12 </sup> I figli d'Israele continuarono a fare ciò che è male agli
        occhi del SIGNORE; così il SIGNORE rese forte Eglon, re di Moab, contro
        Israele, perché essi avevano fatto ciò che è male agli occhi del SIGNORE.
        <sup>13 </sup> Eglon radunò intorno a sé i figli di Ammon e di Amalec;
        poi marciò contro Israele, lo sconfisse e s'impadronì della città delle
        palme. <sup>14 </sup> I figli d'Israele furono servi di Eglon, re di
        Moab, per diciotto anni.<br>
        <sup>15 </sup> I figli d'Israele gridarono al SIGNORE ed egli fece
        sorgere per loro un liberatore: Eud, figlio di Ghera, beniaminita, che era
        mancino. I figli d'Israele mandarono per mezzo di lui un regalo a Eglon,
        re di Moab. <sup>16 </sup> Eud si fece una spada a due tagli, lunga un
        cubito, e la cinse sotto la sua veste, al fianco destro. <sup>17 </sup>
        Quindi offrì il regalo a Eglon, re di Moab, che era un uomo molto grasso.
        <sup>18 </sup> Quando ebbe finito la presentazione del regalo, rimandò la
        gente che l'aveva portato. <sup>19 </sup> Ma egli, giunto agli idoli che
        sono presso a Ghilgal, tornò indietro e disse: «O re, io ho qualcosa da
        dirti in segreto». Il re disse: «Silenzio!» Tutti quelli che gli stavano
        intorno, uscirono. <sup>20 </sup> Allora Eud si avvicinò al re, che
        stava seduto nella sala di sopra, riservata a lui solo, per prendervi il
        fresco, e gli disse: «Ho una parola da dirti da parte di Dio». Eglon si
        alzò dal suo seggio; <sup>21 </sup> ed Eud, stesa la mano sinistra,
        prese la spada dal suo fianco destro e gliela piantò nel ventre. <sup>
            22
        </sup> Anche l'elsa entrò dopo la lama; e il grasso si rinchiuse attorno
        alla lama, poiché egli non gli ritirò dal ventre la spada, che gli usciva
        da dietro. <sup>23 </sup> Poi Eud uscì nel portico, chiuse le porte
        della sala di sopra e mise il chiavistello. <sup>24 </sup> Quando fu
        uscito, vennero i servi, i quali guardarono, ed ecco che le porte della
        sala di sopra erano chiuse con il chiavistello; e dissero: «Certo egli fa
        i suoi bisogni nello stanzino della sala fresca». <sup>25 </sup> Tanto
        aspettarono, che ne furono preoccupati; e poiché il re non apriva le porte
        della sala, quelli presero la chiave, aprirono, ed ecco che il loro
        signore era steso per terra, morto. <sup>26 </sup> Mentre essi
        indugiavano, Eud si diede alla fuga, passò oltre gli idoli e si mise in
        salvo a Seira. <sup>27 </sup> Quando fu arrivato, suonò la tromba nella
        regione montuosa di Efraim, e i figli d'Israele scesero con lui dalla
        regione montuosa, ed egli si mise alla loro testa. <sup>28 </sup> Disse
        loro: «Seguitemi, perché il SIGNORE vi ha dato nelle mani i Moabiti,
        vostri nemici». Quelli scesero dietro a lui, s'impadronirono dei guadi del
        Giordano per impedire il passaggio ai Moabiti e non lasciarono passare
        nessuno. <sup>29 </sup> In quel tempo sconfissero circa diecimila
        Moabiti, tutti robusti e valorosi; non ne scampò neppure uno. <sup>30 </sup>
        Così, in quel giorno, Moab fu umiliato sotto la mano d'Israele e il paese
        ebbe pace per ottant'anni.
    </p>
    <h3 class="h3">Vittoria di Samgar sui Filistei</h3>
    <p class="p">
        <sup>31 </sup> Dopo Eud, venne Samgar, figlio di Anat. Egli sconfisse
        seicento Filistei con un pungolo da buoi; anch'egli liberò Israele.
    </p>
    <h3 class="h3">Debora e Barac liberano Israele dai Cananei</h3>
    <p class="p">
        <span class="color_of_chapter">4 </span><sup>1 </sup> Morto Eud, i figli d'Israele continuarono a fare ciò che è
        male agli occhi del SIGNORE. <sup>2 </sup> Il SIGNORE li diede nelle
        mani di Iabin, re di Canaan, che regnava ad Asor. Il capo del suo esercito
        era Sisera, che abitava ad Aroset-Goim.<br>
        <sup>3 </sup> I figli d'Israele gridarono al SIGNORE, perché
        Iabin aveva novecento carri di ferro e già da vent'anni opprimeva con
        violenza i figli d'Israele.<br>
        <sup>4 </sup> In quel tempo era giudice d'Israele una profetessa, Debora,
        moglie di Lappidot. <sup>5 </sup> Lei sedeva sotto la palma di Debora,
        fra Rama e Betel, nella regione montuosa di Efraim, e i figli d'Israele
        salivano da lei per le controversie giudiziarie. <sup>6 </sup> Debora
        mandò a chiamare Barac, figlio di Abinoam, da Chedes di Neftali, e gli
        disse: «Il SIGNORE, Dio d'Israele, non ti ha forse dato quest'ordine:
        "Va', raduna sul monte Tabor e prendi con te diecimila uomini dei figli di
        Neftali e dei figli di Zabulon. <sup>7 </sup> Io attirerò verso di te,
        al torrente Chison, Sisera, capo dell'esercito di Iabin, con i suoi carri
        e la sua numerosa gente, e lo darò nelle tue mani"?» <sup>8 </sup> Barac
        le rispose: «Se vieni con me, andrò; ma se non vieni con me, non andrò». <sup>
            9
        </sup> Debora disse: «Certamente, verrò con te; però, la via per cui
        cammini non ti porterà onori; perché il SIGNORE darà Sisera in mano a una
        donna». E Debora si alzò e andò con Barac a Chedes.<br>
        <sup>10 </sup> Barac convocò Zabulon e Neftali a Chedes; diecimila uomini
        si misero al suo seguito e Debora salì con lui.<br>
        <sup>11 </sup> Ora Eber, il Cheneo, si era separato dai Chenei,
        discendenti di Obab, suocero di Mosè, e aveva piantato le sue tende fino
        al querceto di Saannaim, che è vicino a Chedes.<br>
        <sup>12 </sup> Fu riferito a Sisera che Barac, figlio di Abinoam, era
        salito sul monte Tabor. <sup>13 </sup> Sisera adunò tutti i suoi carri,
        novecento carri di ferro, e tutta la gente che era con lui, da Aroset-Goim
        fino al torrente Chison.<br>
        <sup>14 </sup> Allora Debora disse a Barac: «Àlzati, poiché questo è il
        giorno in cui il SIGNORE ha dato Sisera nelle tue mani. Il SIGNORE non va
        forse davanti a te?» Allora Barac scese dal monte Tabor, seguito da
        diecimila uomini. <sup>15 </sup> Il SIGNORE mise in rotta, davanti a
        Barac, Sisera con tutti i suoi carri e con tutto il suo esercito, che fu
        passato a fil di spada; e Sisera, sceso dal carro, si diede alla fuga a
        piedi. <sup>16 </sup> Ma Barac inseguì i carri e l'esercito fino ad
        Aroset-Goim; e tutto l'esercito di Sisera cadde sotto i colpi della spada
        e non scampò neppure un uomo.<br>
        <sup>17 </sup> Sisera fuggì a piedi verso la tenda di Iael, moglie di
        Eber, il Cheneo, perché vi era pace fra Iabin, re di Asor, e la casa di
        Eber, il Cheneo. <sup>18 </sup> Iael uscì incontro a Sisera e gli disse:
        «Entra, mio signore, entra da me; non temere». Egli entrò da lei nella sua
        tenda e lei lo coprì con una coperta. <sup>19 </sup> Egli le disse: «Ti
        prego, dammi un po' d'acqua da bere perché ho sete». Quella, aperto l'otre
        del latte, gli diede da bere e lo coprì. <sup>20 </sup> Egli le disse:
        «Stattene all'ingresso della tenda; forse qualcuno verrà a interrogarti e
        ti chiederà: "C'è qualcuno qui dentro?" Tu risponderai di no». <sup>21 </sup>
        Allora Iael, moglie di Eber, prese un piuolo della tenda e un martello,
        andò pian piano da lui e gli piantò il piuolo nella tempia tanto che esso
        penetrò in terra. Egli era profondamente addormentato e sfinito; e morì. <sup>
            22
        </sup> Mentre Barac inseguiva Sisera, Iael uscì a incontrarlo e gli
        disse: «Vieni, e ti mostrerò l'uomo che cerchi». Egli entrò da lei; ecco,
        Sisera era steso morto, con il piuolo nella tempia.<br>
        <sup>23 </sup> Quel giorno Dio umiliò Iabin, re di Canaan, davanti ai
        figli d'Israele. <sup>24 </sup> La mano dei figli d'Israele si fece
        sempre più pesante su Iabin, re di Canaan, finché l'ebbero annientato.
    </p>
    <h3 class="h3">Cantico di Debora</h3>
    <p class="p">
        <span class="color_of_chapter">5 </span><sup>1 </sup> In quel giorno, Debora cantò questo cantico con Barac,
        figlio di Abinoam:<br>
        <sup>2 </sup> «Poiché dei capi si sono messi alla testa del popolo in
        Israele, poiché il popolo si è mostrato volenteroso, benedite il SIGNORE!<br>
        <sup>3 </sup> Ascoltate, o re! Porgete orecchio, o prìncipi! Al SIGNORE,
        sì, io canterò, salmeggerò al SIGNORE, al Dio d'Israele.<br>
        <sup>4 </sup> O SIGNORE, quando uscisti dal Seir, quando venisti dai
        campi di Edom, la terra tremò, e anche i cieli si sciolsero, anche le nubi
        si sciolsero in acqua.<br>
        <sup>5 </sup> I monti furono scossi per la presenza del SIGNORE, anche il
        Sinai, là, fu scosso davanti al SIGNORE, al Dio d'Israele!<br>
        <sup>6 </sup> «Ai giorni di Samgar, figlio di Anat, ai giorni di Iael, le
        strade erano abbandonate e i viandanti seguivano sentieri tortuosi.<br>
        <sup>7 </sup> I capi mancavano in Israele; mancavano, finché non venni
        io, Debora, finché non venni io, come una madre in Israele.<br>
        <sup>8 </sup> Si sceglievano nuovi dèi, e la guerra era alle porte. Si
        scorgeva forse uno scudo, una lancia, fra i quarantamila uomini d'Israele?<br>
        <sup>9 </sup> Il mio cuore va ai condottieri d'Israele! O voi che vi
        offriste volenterosi fra il popolo, benedite il SIGNORE!<br>
        <sup>10 </sup> Voi che cavalcate asine bianche, voi che sedete su ricchi
        tappeti e voi che camminate per le vie, cantate!<br>
        <sup>11 </sup> Lungi dalle grida degli arcieri, là tra gli abbeveratoi,
        si celebrino gli atti di giustizia del SIGNORE, gli atti di giustizia dei
        suoi capi in Israele! Allora il popolo del SIGNORE discese alle porte.<br>
        <sup>12 </sup> Dèstati, dèstati, Debora! Dèstati, dèstati, intona un
        canto! Àlzati, Barac, e prendi i tuoi prigionieri, o figlio di Abinoam!<br>
        <sup>13 </sup> Allora scese un residuo, alla voce dei nobili
        scese un popolo, il SIGNORE scese con me fra i prodi.<br>
        <sup>14 </sup> Da Efraim vennero quelli che stanno sul monte Amalec; al
        tuo sèguito venne Beniamino fra le tue genti; da Machir scesero dei capi,
        e da Zabulon quelli che portano il bastone del comando.<br>
        <sup>15 </sup> I prìncipi d'Issacar furono con Debora; quale fu Barac,
        tale fu Issacar: egli si precipitò nella valle sulle orme di lui. Presso i
        ruscelli di Ruben, le decisioni furono coraggiose!<br>
        <sup>16 </sup> Perché sei rimasto fra gli ovili ad ascoltare il flauto
        dei pastori? Presso i ruscelli di Ruben, le decisioni furono coraggiose!<br>
        <sup>17 </sup> Galaad non ha lasciato la sua dimora oltre il Giordano; e
        Dan, perché si è tenuto sulle sue navi? Ascer è rimasto presso la riva del
        mare, e si è riposato nei suoi porti.<br>
        <sup>18 </sup> Zabulon è un popolo che ha rischiato la vita, così pure
        Neftali, sulle alture della campagna.<br>
        <sup>19 </sup> I re vennero, combatterono; allora combatterono i re di
        Canaan a Taanac, presso le acque di Meghiddo; non ne riportarono un pezzo
        d'argento.<br>
        <sup>20 </sup> Dai cieli si combatté: gli astri, nel loro corso,
        combatterono contro Sisera.<br>
        <sup>21 </sup> Il torrente Chison li travolse, l'antico torrente, il
        torrente Chison. Anima mia, avanti, con forza!<br>
        <sup>22 </sup> Allora gli zoccoli dei cavalli martellavano il suolo, al
        galoppo, al galoppo dei loro guerrieri in fuga.<br>
        <sup>23 </sup> "Maledite Meroz", dice l'angelo del SIGNORE, "maledite,
        maledite i suoi abitanti, perché non vennero in soccorso del SIGNORE, in
        soccorso del SIGNORE insieme con i prodi!"<br>
        <sup>24 </sup> «Benedetta sia fra le donne Iael, moglie di Eber, il
        Cheneo! Fra le donne che stanno sotto le tende, sia benedetta!<br>
        <sup>25 </sup> Egli chiese dell'acqua e lei gli diede del latte; in una
        coppa d'onore gli offerse della crema.<br>
        <sup>26 </sup> Con una mano prese il piuolo, e con la destra il martello
        degli operai; colpì Sisera, gli spaccò la testa, gli fracassò e gli
        trapassò le tempie.<br>
        <sup>27 </sup> Ai piedi di Iael egli si piegò, cadde, giacque disteso; ai
        suoi piedi si piegò e cadde; là, dove si piegò, cadde esanime.<br>
        <sup>28 </sup> La madre di Sisera guarda dalla finestra e grida
        attraverso l'inferriata: "Perché il suo carro tarda ad arrivare? Perché
        sono così lente le ruote dei suoi carri?"<br>
        <sup>29 </sup> Le più sagge delle sue dame le rispondono, e anche lei
        replica a se stessa:<br>
        <sup>30 </sup> "Non trovano forse bottino? Non se lo stanno forse
        dividendo? Una fanciulla, due fanciulle per ognuno; a Sisera un bottino di
        vesti variopinte; un bottino di vesti variopinte e ricamate, variopinte e
        ricamate d'ambo i lati per le spalle del vincitore!"<br>
        <sup>31 </sup> Così periscano tutti i tuoi nemici, o SIGNORE! Coloro che
        ti amano siano come il sole quando si alza in tutta la sua forza!» Così il
        paese ebbe pace per quarant'anni.
    </p>
    <h3 class="h3">Peccato d'Israele; oppressione di Madian</h3>
    <p class="p">
        <span class="color_of_chapter">6 </span><sup>1 </sup> Ma i figli d'Israele fecero ciò che è male agli occhi del
        SIGNORE, e il SIGNORE li diede nelle mani di Madian per sette anni. <sup>
            2
        </sup> La mano di Madian fu potente contro Israele; e, per la paura dei
        Madianiti, i figli d'Israele si fecero quelle grotte che sono nei monti,
        delle caverne e dei forti. <sup>3 </sup> Quando Israele aveva seminato,
        i Madianiti con gli Amalechiti e con i popoli dell'oriente salivano contro
        di lui, <sup>4 </sup> si accampavano contro gl'Israeliti, distruggevano
        tutti i prodotti del paese fino a Gaza e non lasciavano in Israele né
        viveri, né pecore, né buoi, né asini. <sup>5 </sup> Infatti salivano con
        le loro greggi e con le loro tende e arrivavano come una moltitudine di
        cavallette; essi e i loro cammelli erano innumerevoli e venivano nel paese
        per devastarlo. <sup>6 </sup> Israele dunque fu ridotto in grande
        miseria a causa di Madian; e i figli d'Israele gridarono al SIGNORE.<br>
        <sup>7 </sup> Quando i figli d'Israele gridarono al SIGNORE a causa di
        Madian, <sup>8 </sup> il SIGNORE mandò ai figli d'Israele un profeta,
        che disse loro: «Così dice il SIGNORE, il Dio d'Israele: "Io vi feci
        salire dall'Egitto e vi feci uscire dalla casa di schiavitù; <sup>9 </sup>
        vi liberai dalla mano degli Egiziani e dalla mano di tutti quelli che vi
        opprimevano; li scacciai davanti a voi, vi diedi il loro paese <sup>10 </sup>
        e vi dissi: ‘Io sono il SIGNORE, il vostro Dio; non adorate gli dèi degli
        Amorei nel paese dei quali abitate'; ma voi non avete ascoltato la mia
        voce"».
    </p>
    <h3 class="h3">Vocazione di Gedeone</h3>
    <p class="p">
        <sup>11 </sup> Poi venne l'angelo del SIGNORE e si sedette sotto il
        terebinto di Ofra, che apparteneva a Ioas, abiezerita; e Gedeone, figlio
        di Ioas, trebbiava il grano nello strettoio per nasconderlo ai Madianiti.
        <sup>12 </sup> L'angelo del SIGNORE gli apparve e gli disse: «Il SIGNORE
        è con te, o uomo forte e valoroso!» <sup>13 </sup> Gedeone gli rispose:
        «Ahimè, mio signore, se il SIGNORE è con noi, perché ci è accaduto tutto
        questo? Dove sono tutte quelle sue meraviglie che i nostri padri ci hanno
        narrate dicendo: "Il SIGNORE non ci ha forse fatti uscire dall'Egitto?" Ma
        ora il SIGNORE ci ha abbandonati e ci ha dati nelle mani di Madian». <sup>
            14
        </sup> Allora il SIGNORE si rivolse a lui e gli disse: «Va' con questa
        tua forza e salva Israele dalla mano di Madian; non sono io che ti mando?»
        <sup>15 </sup> Egli rispose: «Ah, signore mio, con che salverò Israele?
        Ecco, la mia famiglia è la più povera di Manasse, e io sono il più piccolo
        nella casa di mio padre». <sup>16 </sup> Il SIGNORE gli disse: «Io sarò
        con te e tu sconfiggerai i Madianiti come se fossero un uomo solo». <sup>
            17
        </sup> Gedeone a lui: «Se ho trovato grazia agli occhi tuoi, dammi un
        segno che sei proprio tu che mi parli. <sup>18 </sup> Ti prego, non te
        ne andare di qui prima che io torni da te, ti porti la mia offerta e te la
        metta davanti». Il SIGNORE disse: «Aspetterò finché tu ritorni».<br>
        <sup>19 </sup> Allora Gedeone entrò in casa, preparò un
        capretto e, con un efa di farina, fece delle focacce azzime; mise la carne
        in un canestro, il brodo in una pentola, gli portò tutto sotto il
        terebinto e glielo offrì. <sup>20 </sup> L'angelo di Dio gli disse:
        «Prendi la carne e le focacce azzime, mettile su questa roccia e versavi
        su il brodo». Egli fece così. <sup>21 </sup> Allora l'angelo del SIGNORE
        stese la punta del bastone che aveva in mano e toccò la carne e le focacce
        azzime; dalla roccia uscì un fuoco che consumò la carne e le focacce
        azzime; e l'angelo del SIGNORE scomparve dalla sua vista. <sup>22 </sup>
        Allora Gedeone vide che era l'angelo del SIGNORE e disse: «Misero me,
        Signore, DIO, perché ho visto l'angelo del SIGNORE faccia a faccia!» <sup>
            23
        </sup> Il SIGNORE gli disse: «Sta' in pace, non temere, non morirai!» <sup>
            24
        </sup> Allora Gedeone costruì un altare al SIGNORE e lo chiamò
        SIGNORE-Pace. Esso esiste anche al giorno d'oggi, a Ofra degli Abiezeriti.
    </p>
    <h3 class="h3">Distruzione dell'altare di Baal</h3>
    <p class="p">
        <sup>25 </sup> Quella stessa notte il SIGNORE gli disse: «Prendi il toro
        di tuo padre e il secondo toro di sette anni, demolisci l'altare di Baal
        che è di tuo padre, abbatti l'idolo che gli sta vicino <sup>26 </sup> e
        costruisci un altare al SIGNORE, al tuo Dio, in cima a questa roccia,
        disponendo ogni cosa con ordine; poi prendi il secondo toro e offrilo come
        olocausto usando il legno dell'idolo che avrai abbattuto. <sup>27 </sup>
        Allora Gedeone prese dieci uomini tra i suoi servitori e fece come il
        SIGNORE gli aveva detto; ma non osando farlo di giorno, per paura della
        casa di suo padre e della gente della città, lo fece di notte. <sup>28 </sup>
        Quando la gente della città l'indomani mattina si alzò, ecco che l'altare
        di Baal era stato demolito, che l'idolo postovi accanto era abbattuto e
        che il secondo toro era offerto in olocausto sull'altare che era stato
        costruito. <sup>29 </sup> Si dissero l'un l'altro: «Chi ha fatto
        questo?» Dopo essersi informati e dopo aver fatto delle ricerche, fu loro
        detto: «Gedeone, figlio di Ioas, ha fatto questo». <sup>30 </sup> Allora
        la gente della città disse a Ioas: «Conduci fuori tuo figlio e sia messo a
        morte, perché ha demolito l'altare di Baal e ha abbattuto l'idolo che gli
        stava vicino». <sup>31 </sup> Ioas rispose a tutti quelli che
        insorgevano contro di lui: «Volete difendere la causa di Baal? Volete
        venirgli in soccorso? Chi vorrà difendere la sua causa sarà messo a morte
        prima di domattina; se esso è un dio, difenda egli stesso la sua causa,
        visto che hanno demolito il suo altare». <sup>32 </sup> Perciò quel
        giorno Gedeone fu chiamato Ierubbaal, perché si disse: «Difenda Baal la
        sua causa contro di lui, visto che egli ha demolito il suo altare».<br>
        <sup>33 </sup> Tutti i Madianiti, gli Amalechiti e i popoli dell'Oriente
        si radunarono, attraversarono il Giordano e si accamparono nella valle di
        Izreel. <sup>34 </sup> Ma lo Spirito del SIGNORE rivestì Gedeone, il
        quale suonò la tromba, e gli Abiezeriti furono convocati per seguirlo. <sup>
            35
        </sup> Egli mandò anche dei messaggeri in tutto Manasse, invitandolo a
        seguirlo; mandò dei messaggeri nelle tribù di Ascer, di Zabulon e di
        Neftali, e anche queste salirono a incontrarli.<br>
        <sup>36 </sup> Gedeone disse a Dio: «Se vuoi salvare Israele per mano
        mia, come hai detto, <sup>37 </sup> ecco, io metterò un vello di lana
        sull'aia: se c'è della rugiada sul vello soltanto e tutto il terreno resta
        asciutto, io saprò che tu salverai Israele per mia mano come hai detto». <sup>
            38
        </sup> Così avvenne. La mattina dopo, Gedeone si alzò presto, strizzò il
        vello e ne spremette la rugiada: una coppa piena d'acqua. <sup>39 </sup>
        Gedeone disse a Dio: «Non si accenda l'ira tua contro di me. Io non
        parlerò che questa volta soltanto. Permetti che io faccia un'altra prova
        con il vello: resti asciutto soltanto il vello e ci sia della rugiada su
        tutto il terreno». <sup>40 </sup> Dio fece così quella notte: il vello
        soltanto restò asciutto e ci fu della rugiada su tutto il terreno.
    </p>
    <h3 class="h3">Vittoria di Gedeone sui Madianiti</h3>
    <p class="p">
        <span class="color_of_chapter">7 </span><sup>1 </sup> Ierubbaal dunque, cioè Gedeone, con tutta la gente che era
        con lui, alzatosi la mattina presto, si accampò presso la sorgente di
        Carod. L'accampamento di Madian era a nord di quello di Gedeone, verso la
        collina di More, nella valle.<br>
        <sup>2 </sup> Il SIGNORE disse a Gedeone: «La gente che è con te è troppo
        numerosa perché io dia Madian nelle sue mani; Israele potrebbe vantarsi di
        fronte a me, e dire: "È stata la mia mano a salvarmi". <sup>3 </sup> Fa'
        dunque proclamare questo, in maniera che il popolo l'oda: "Chiunque ha
        paura e trema se ne torni indietro e si allontani dal monte di Galaad"». E
        tornarono indietro ventiduemila uomini del popolo e ne rimasero diecimila.<br>
        <sup>4 </sup> Il SIGNORE disse a Gedeone: «La gente è ancora troppo
        numerosa; falla scendere all'acqua dove io li sceglierò per te. Quello del
        quale ti dirò: "Questo vada con te", andrà con te; e quello del quale ti
        dirò: "Questo non vada con te", non andrà». <sup>5 </sup> Gedeone fece
        dunque scendere la gente all'acqua, e il SIGNORE gli disse: «Tutti quelli
        che leccheranno l'acqua con la lingua, come la lecca il cane, li metterai
        da parte; così pure tutti quelli che, per bere, si metteranno in
        ginocchio». <sup>6 </sup> Il numero di quelli che leccarono l'acqua,
        portandosela alla bocca nella mano, fu di trecento uomini; tutto il resto
        della gente si mise in ginocchio per bere l'acqua. <sup>7 </sup> Allora
        il SIGNORE disse a Gedeone: «Mediante questi trecento uomini che hanno
        leccato l'acqua io vi libererò e metterò i Madianiti nelle tue mani. Tutto
        il resto della gente se ne vada, ognuno a casa sua». <sup>8 </sup> I
        trecento presero i viveri del popolo e le sue trombe; e Gedeone, rimandati
        tutti gli altri uomini d'Israele, ciascuno alla sua tenda, trattenne
        questi con sé. L'accampamento di Madian era sotto il suo, nella valle.<br>
        <sup>9 </sup> Quella stessa notte il SIGNORE disse a Gedeone:
        «Àlzati, piomba sull'accampamento, perché io l'ho messo nelle tue mani. <sup>
            10
        </sup> Ma se hai paura di farlo, scendi con Pura, tuo servo, <sup>11 </sup>
        e udrai quello che dicono; e, dopo questo, le tue mani saranno fortificate
        per piombare sull'accampamento». Egli dunque scese con Pura, suo servo,
        fino agli avamposti dell'accampamento. <sup>12 </sup> I Madianiti, gli
        Amalechiti e tutti i popoli dell'Oriente erano sparsi nella valle come una
        moltitudine di cavallette e i loro cammelli erano innumerevoli come la
        sabbia che è sulla riva del mare. <sup>13 </sup> Quando Gedeone arrivò,
        un uomo stava raccontando un sogno a un suo compagno e gli diceva: «Ho
        fatto un sogno. C'era un pane tondo, d'orzo, che rotolava
        nell'accampamento di Madian; giungeva alla tenda, la investiva in modo da
        farla cadere, da rovesciarla, da lasciarla per terra». <sup>14 </sup> Il
        suo compagno gli rispose e gli disse: «Questo non è altro che la spada di
        Gedeone, figlio di Ioas, uomo d'Israele; Dio ha messo nelle sue mani
        Madian e tutto l'accampamento».<br>
        <sup>15 </sup> Quando Gedeone ebbe udito il racconto del sogno e la sua
        interpretazione, adorò Dio; poi tornò all'accampamento d'Israele e disse:
        «Alzatevi, perché il SIGNORE ha messo nelle vostre mani l'accampamento di
        Madian!» <sup>16 </sup> Divise i trecento uomini in tre schiere,
        consegnò a tutti quanti delle trombe e delle brocche vuote con delle
        fiaccole nelle brocche, <sup>17 </sup> e disse loro: «Guardate me e fate
        come farò io. Quando sarò giunto all'estremità dell'accampamento, come
        farò io, così farete voi; <sup>18 </sup> e quando io con tutti quelli
        che sono con me suonerò la tromba, anche voi suonerete le trombe intorno a
        tutto l'accampamento e direte: "Per il SIGNORE e per Gedeone!"».<br>
        <sup>19 </sup> Gedeone e i cento uomini che erano con lui giunsero
        all'estremità dell'accampamento, al principio del cambio di mezzanotte,
        quando si era appena dato il cambio alle sentinelle. Suonarono le trombe e
        spezzarono le brocche che tenevano in mano. <sup>20 </sup> Allora le tre
        schiere suonarono le trombe e spezzarono le brocche; con la sinistra
        presero le fiaccole e con la destra le trombe per suonare, e si misero a
        gridare: «La spada per il SIGNORE e per Gedeone!» <sup>21 </sup> Ognuno
        di loro rimase al suo posto, intorno all'accampamento; e tutti quelli
        dell'accampamento si misero a correre, a gridare, a fuggire. <sup>22 </sup>
        Mentre quelli suonavano le trecento trombe, il SIGNORE fece rivolgere la
        spada di ciascuno contro il compagno per tutto l'accampamento. L'esercito
        madianita fuggì fino a Bet-Sitta, verso Serera, fino al limite di
        Abel-Meola, presso Tabbat. <sup>23 </sup> Gli Israeliti di Neftali, di
        Ascer e di tutto Manasse si radunarono e inseguirono i Madianiti.<br>
        <sup>24 </sup> Gedeone mandò dei messaggeri per tutta la regione montuosa
        di Efraim a dire: «Scendete incontro ai Madianiti e tagliate loro il passo
        delle acque fino a Bet-Bara e i guadi del Giordano». Così tutti gli uomini
        di Efraim furono radunati e si impadronirono dei passi delle acque fino a
        Bet-Bara e dei guadi del Giordano. <sup>25 </sup> Presero due prìncipi
        di Madian, Oreb e Zeeb; uccisero Oreb alla roccia di Oreb e Zeeb al
        torchio di Zeeb; inseguirono i Madianiti e portarono le teste di Oreb e di
        Zeeb a Gedeone, dall'altro lato del Giordano.
    </p>
    <h3 class="h3">Altre vittorie di Gedeone sui Madianiti</h3>
    <p class="p">
        <span class="color_of_chapter">8 </span><sup>1 </sup> Gli uomini di Efraim dissero a Gedeone: «Perché ci hai
        trattati in questo modo? Perché non ci hai chiamati quando sei andato a
        combattere contro Madian?» Ebbero con lui una disputa violenta. <sup>2 </sup>
        Egli rispose loro: «Che ho fatto io in confronto a voi? La racimolatura di
        Efraim non vale forse più della vendemmia di Abiezer? <sup>3 </sup> Dio
        vi ha messo in mano i prìncipi di Madian, Oreb e Zeeb; che dunque ho
        potuto fare in confronto a voi?» Quand'egli ebbe loro detto quella parola,
        la loro ira contro di lui si calmò.<br>
        <sup>4 </sup> Gedeone arrivò al Giordano, lo passò con i suoi trecento
        uomini, i quali, benché stanchi, continuavano a inseguire il nemico, <sup>
            5
        </sup> e disse a quelli di Succot: «Date, vi prego, dei pani alla gente
        che mi segue, perché è stanca, e io sto inseguendo Zeba e Salmunna, re di
        Madian». <sup>6 </sup> Ma i capi di Succot risposero: «Zeba e Salmunna
        sono forse già nelle tue mani? Perché dovremmo dare del pane al tuo
        esercito?» <sup>7 </sup> Gedeone disse: «Ebbene! Quando il SIGNORE avrà
        messo nelle mie mani Zeba e Salmunna, io vi lacererò le carni con delle
        spine del deserto e con dei rovi». <sup>8 </sup> Di là salì a Penuel e
        fece la stessa richiesta a quelli di Penuel, ma essi gli risposero come
        avevano fatto quelli di Succot. <sup>9 </sup> Egli disse anche a quelli
        di Penuel: «Quando tornerò in pace, abbatterò questa torre».<br>
        <sup>10 </sup> Zeba e Salmunna erano a Carcor con il loro esercito di
        circa quindicimila uomini, che era tutto quello che rimaneva dell'intero
        esercito dei popoli dell'Oriente, poiché centoventimila uomini armati di
        spada erano stati uccisi. <sup>11 </sup> Gedeone salì per la via dei
        nomadi, a oriente di Noba e di Iogbea, e sconfisse l'esercito, che si
        credeva sicuro. <sup>12 </sup> Zeba e Salmunna si diedero alla fuga; ma
        egli li inseguì, prese i due re di Madian, Zeba e Salmunna, e sbaragliò
        tutto l'esercito.<br>
        <sup>13 </sup> Poi Gedeone, figlio di Ioas, tornò dalla battaglia per la
        salita di Cheres; <sup>14 </sup> prese un giovane di Succot e lo
        interrogò; e quello gli diede per iscritto i nomi dei capi e degli anziani
        di Succot, che erano settantasette. <sup>15 </sup> Poi Gedeone andò da
        quelli di Succot e disse: «Ecco Zeba e Salmunna, a proposito dei quali mi
        insultaste dicendo "Zeba e Salmunna sono forse già nelle tue mani? Perché
        dovremmo dare del pane alla tua gente esausta?"». <sup>16 </sup> Poi
        prese gli anziani della città, e con delle spine del deserto e con dei
        rovi castigò gli uomini di Succot. <sup>17 </sup> Abbatté la torre di
        Penuel e uccise la gente della città.<br>
        <sup>18 </sup> Poi disse a Zeba e a Salmunna: «Com'erano gli
        uomini che avete ucciso sul Tabor?» Quelli risposero: «Erano come te;
        ognuno di essi aveva l'aspetto di un figlio di re». <sup>19 </sup> Ed
        egli riprese: «Erano miei fratelli, figli di mia madre; com'è vero che il
        SIGNORE vive, se aveste risparmiato la loro vita, io non vi ucciderei!» <sup>
            20
        </sup> Poi disse a Ieter, suo primogenito: «Àlzati, uccidili!» Ma il
        giovane non estrasse la spada, perché aveva paura, essendo ancora un
        ragazzo. <sup>21 </sup> Zeba e Salmunna dissero: «Àlzati tu stesso e
        dacci il colpo mortale; poiché qual è l'uomo tale è la sua forza». Gedeone
        si alzò, uccise Zeba e Salmunna e prese le mezzelune che i loro cammelli
        portavano al collo.
    </p>
    <h3 class="h3">Gedeone, giudice d'Israele</h3>
    <p class="p">
        <sup>22 </sup> Allora gli uomini d'Israele dissero a Gedeone: «Regna su
        di noi, tu, tuo figlio e il figlio di tuo figlio, poiché ci hai salvati
        dalla mano di Madian». <sup>23 </sup> Ma Gedeone rispose loro: «Io non
        regnerò su di voi, né mio figlio regnerà su di voi; il SIGNORE è colui che
        regnerà su di voi!»<br>
        <sup>24 </sup> Poi Gedeone disse loro: «Una cosa voglio chiedervi: che
        ciascuno di voi mi dia gli anelli del suo bottino». – I nemici avevano
        degli anelli d'oro perché erano Ismaeliti. – <sup>25 </sup> Quelli
        risposero: «Li daremo volentieri». E stesero un mantello, sul quale
        ciascuno gettò gli anelli del suo bottino. <sup>26 </sup> Il peso degli
        anelli d'oro, che egli aveva chiesto, fu di millesettecento sicli d'oro,
        oltre alle mezzelune, ai pendenti e alle vesti di porpora che i re di
        Madian avevano addosso, e oltre ai collari che i loro cammelli avevano al
        collo. <sup>27 </sup> Gedeone ne fece un efod, che pose in Ofra, sua
        città, e tutto Israele si prostituì al seguito di quello; ed esso diventò
        un'insidia per Gedeone e per la sua casa.<br>
        <sup>28 </sup> Così Madian fu umiliato davanti ai figli d'Israele e non
        alzò più il capo; e il paese ebbe pace per quarant'anni, durante la vita
        di Gedeone.<br>
        <sup>29 </sup> Ierubbaal, figlio di Ioas, tornò ad abitare a casa sua. <sup>
            30
        </sup> Gedeone ebbe settanta figli, che gli nacquero dalle sue molte
        mogli. <sup>31 </sup> La sua concubina, che stava a Sichem, gli partorì
        anche lei un figlio, al quale pose nome Abimelec. <sup>32 </sup> Poi
        Gedeone, figlio di Ioas, morì molto vecchio e fu sepolto nella tomba di
        Ioas suo padre, a Ofra degli Abiezeriti.
    </p>
    <h3 class="h3">Abimelec, re di Sichem</h3>
    <p class="p">
        <sup>33 </sup> Dopo la morte di Gedeone, i figli d'Israele ricominciarono
        a prostituirsi agl'idoli di Baal e presero Baal-Berit come loro dio. <sup>
            34
        </sup> I figli d'Israele non si ricordarono del SIGNORE, del loro Dio,
        che li aveva liberati dalle mani di tutti i nemici che li circondavano; <sup>
            35
        </sup> e non dimostrarono nessuna gratitudine alla casa di Ierubbaal,
        ossia di Gedeone, per tutto il bene che egli aveva fatto a Israele.<br>
        <span class="color_of_chapter">9 </span><sup>1 </sup> Abimelec, figlio di Ierubbaal, andò a Sichem dai fratelli
        di sua madre e parlò loro e a tutta la famiglia del padre di sua madre, e
        disse: <sup>2 </sup> «Vi prego, dite ai Sichemiti, in modo che tutti
        odano: "Che cos'è meglio per voi, che settanta uomini, tutti figli di
        Ierubbaal, regnino su di voi, oppure che regni su di voi uno solo?"
        Ricordatevi ancora che io sono vostre ossa e vostra carne». <sup>3 </sup>
        I fratelli di sua madre parlarono di lui, ripetendo a tutti i Sichemiti
        tutte quelle parole; e il cuore loro si inclinò a favore di Abimelec,
        perché dissero: «È nostro fratello». <sup>4 </sup> Gli diedero settanta
        sicli d'argento, che tolsero dal tempio di Baal-Berit, con i quali
        Abimelec assoldò degli avventurieri audaci che lo seguirono. <sup>5 </sup>
        Egli andò alla casa di suo padre, a Ofra, e uccise sopra una stessa pietra
        i suoi fratelli, settanta uomini, figli di Ierubbaal; ma Iotam, figlio
        minore di Ierubbaal, scampò perché si era nascosto. <sup>6 </sup> Poi
        tutti i Sichemiti e tutta la casa di Millo si radunarono e andarono a
        proclamare re Abimelec, presso la quercia del monumento che si trova a
        Sichem.
    </p>
    <h3 class="h3">Avvertimento di Iotam</h3>
    <p class="p">
        <sup>7 </sup> Iotam, essendo stato informato della cosa, salì sulla vetta
        del monte Gherizim e, alzando la voce, gridò: «Ascoltatemi, Sichemiti, e
        vi ascolti Dio!<br>
        <sup>8 </sup> Un giorno, gli alberi si misero in cammino per ungere un re
        che regnasse su di loro; e dissero all'ulivo: "Regna tu su di noi". <sup>
            9
        </sup> Ma l'ulivo rispose loro: "E io dovrei rinunciare al mio olio che
        Dio e gli uomini onorano in me per andare ad agitarmi al di sopra degli
        alberi?" <sup>10 </sup> Allora gli alberi dissero al fico: "Vieni tu a
        regnare su di noi". <sup>11 </sup> Ma il fico rispose loro: "E io dovrei
        rinunciare alla mia dolcezza e al mio frutto squisito per andare ad
        agitarmi al di sopra degli alberi?" <sup>12 </sup> Poi gli alberi
        dissero alla vite: "Vieni tu a regnare su di noi". <sup>13 </sup> Ma la
        vite rispose loro: "E io dovrei rinunciare al mio vino, che rallegra Dio e
        gli uomini, per andare ad agitarmi al di sopra degli alberi?" <sup>14 </sup>
        Allora tutti gli alberi dissero al pruno: "Vieni tu a regnare su di noi".
        <sup>15 </sup> Il pruno rispose agli alberi: "Se è proprio in buona fede
        che volete ungermi re per regnare su di voi, venite a rifugiarvi sotto la
        mia ombra; se no, esca un fuoco dal pruno e divori i cedri del Libano!"<br>
        <sup>16 </sup> Ora, avete agito con fedeltà e con integrità proclamando
        re Abimelec? Avete agito bene verso Ierubbaal e la sua casa? Avete
        ricompensato mio padre di quello che ha fatto per voi? <sup>17 </sup>
        Infatti egli ha combattuto per voi, ha messo a repentaglio la sua vita e
        vi ha liberati dalle mani di Madian, <sup>18 </sup> mentre voi, oggi,
        siete insorti contro la casa di mio padre, avete ucciso i suoi figli,
        settanta uomini, sopra una stessa pietra, e avete proclamato re dei
        Sichemiti Abimelec, figlio della sua serva, perché è vostro fratello. <sup>
            19
        </sup> Se oggi avete agito con fedeltà e con integrità verso Ierubbaal e
        la sua casa, godetevi Abimelec e Abimelec si goda voi! <sup>20 </sup> Se
        no, esca da Abimelec un fuoco, che divori i Sichemiti e la casa di Millo;
        ed esca dai Sichemiti e dalla casa di Millo un fuoco che divori Abimelec!»<br>
        <sup>21 </sup> Poi Iotam corse via, fuggì a Beer, e rimase lì
        per paura di Abimelec, suo fratello.
    </p>
    <h3 class="h3">Castigo di Sichem; morte violenta di Abimelec</h3>
    <p class="p">
        <sup>22 </sup> Abimelec signoreggiò sopra Israele per tre anni. <sup>
            23
        </sup> Poi Dio mandò un cattivo spirito fra Abimelec e i Sichemiti; e i
        Sichemiti non furono più fedeli ad Abimelec, <sup>24 </sup> affinché la
        violenza fatta ai settanta figli di Ierubbaal ricevesse il suo castigo e
        il loro sangue ricadesse sopra Abimelec, loro fratello, che li aveva
        uccisi, e sopra i Sichemiti che lo avevano aiutato a uccidere i suoi
        fratelli. <sup>25 </sup> I Sichemiti posero in agguato contro di lui,
        sulla cima dei monti, della gente che derubava chiunque passasse per la
        strada, vicino a loro. Abimelec venne a saperlo.<br>
        <sup>26 </sup> Poi Gaal, figlio di Ebed, e i suoi fratelli vennero a
        Sichem e i Sichemiti riposero in lui la loro fiducia. <sup>27 </sup>
        Usciti nei campi vendemmiarono le loro vigne, pigiarono l'uva e fecero
        festa. Poi entrarono nella casa del loro dio, mangiarono, bevvero e
        maledissero Abimelec. <sup>28 </sup> Gaal, figlio di Ebed, disse: «Chi è
        Abimelec e chi è Sichem, che dobbiamo servirlo? Non è forse il figlio di
        Ierubbaal? Zebul non è forse il suo commissario? Servite gli uomini di
        Camor, padre di Sichem! Ma noi perché serviremmo costui? <sup>29 </sup>
        Ah, se questo popolo fosse ai miei ordini, io scaccerei Abimelec!» Poi
        disse ad Abimelec: «Rinforza il tuo esercito e fatti avanti!»<br>
        <sup>30 </sup> Zebul, governatore della città, avendo udito le parole di
        Gaal, figlio di Ebed, si accese d'ira <sup>31 </sup> e mandò
        segretamente dei messaggeri ad Abimelec per dirgli: «Ecco, Gaal, figlio di
        Ebed, e i suoi fratelli sono venuti a Sichem e sobillano la città contro
        di te. <sup>32 </sup> Àlzati dunque di notte, con la gente che è con te,
        e fa' un'imboscata nella campagna; <sup>33 </sup> domani mattina, allo
        spuntar del sole, ti sveglierai e piomberai sulla città. Quando Gaal e i
        suoi uomini usciranno contro di te, tu gli farai quel che sarà
        necessario».<br>
        <sup>34 </sup> Abimelec e tutta la gente che era con lui si alzarono di
        notte e si appostarono nei dintorni di Sichem, divisi in quattro schiere.
        <sup>35 </sup> Intanto Gaal, figlio di Ebed, uscì e si fermò all'ingresso
        della porta della città; e Abimelec uscì dall'imboscata con la gente che
        era con lui. <sup>36 </sup> Gaal, veduta quella gente, disse a Zebul:
        «C'è della gente che scende dall'alto dei monti». Zebul gli rispose: «Tu
        vedi l'ombra dei monti e la prendi per uomini». <sup>37 </sup> Gaal
        riprese a dire: «Guarda, c'è gente che scende dalle alture del paese e una
        schiera che giunge per la via della quercia degli indovini». <sup>38 </sup>
        Allora Zebul gli disse: «Dov'è ora la tua millanteria di quando dicevi:
        "Chi è Abimelec, che dobbiamo servirlo?" Non è questo il popolo che
        disprezzavi? Ora, fatti avanti e combatti contro di lui!» <sup>39 </sup>
        Allora Gaal uscì alla testa dei Sichemiti e diede battaglia ad Abimelec. <sup>
            40
        </sup> Ma Abimelec lo inseguì ed egli fuggì davanti a lui, e molti
        uomini caddero morti fino all'ingresso della porta. <sup>41 </sup>
        Abimelec si fermò ad Aruma, e Zebul scacciò Gaal e i suoi fratelli, che
        non poterono più rimanere a Sichem.<br>
        <sup>42 </sup> Il giorno seguente il popolo di Sichem andò nei campi;
        Abimelec ne fu informato. <sup>43 </sup> Egli prese allora la sua gente,
        la divise in tre schiere e fece un'imboscata nei campi; e quando vide che
        il popolo usciva dalla città, mosse contro di loro e ne fece strage. <sup>
            44
        </sup> Poi Abimelec e la gente che era con lui corsero avanti e vennero
        a porsi all'ingresso della porta della città, mentre le altre due schiere
        si gettarono su tutti quelli che erano nei campi e ne fecero strage. <sup>
            45
        </sup> Abimelec attaccò la città per tutta la giornata, la prese e
        uccise la gente che vi si trovava; poi spianò la città e vi sparse sopra
        del sale.<br>
        <sup>46 </sup> Tutti gli abitanti della torre di Sichem, udito ciò, si
        ritirarono nel torrione del tempio di El-Berit. <sup>47 </sup> Fu
        riferito ad Abimelec che tutti gli abitanti della torre di Sichem si erano
        radunati lì. <sup>48 </sup> Allora Abimelec salì sul monte Salmon con
        tutta la gente che era con lui; prese una scure, tagliò un ramo d'albero,
        lo sollevò e se lo mise sulla spalla; poi disse a quelli che erano con
        lui: «Quello che mi avete visto fare fatelo presto anche voi!» <sup>49 </sup>
        Tutti tagliarono dei rami, ognuno il suo, e seguirono Abimelec; posero i
        rami contro al torrione e lo incendiarono con quelli che vi erano dentro.
        Così perì tutta la gente della torre di Sichem, circa mille persone, fra
        uomini e donne.<br>
        <sup>50 </sup> Poi Abimelec andò a Tebes, la cinse d'assedio e se ne
        impadronì. <sup>51 </sup> In mezzo alla città vi era una forte torre,
        dove si rifugiarono tutti gli abitanti della città, uomini e donne; vi si
        rinchiusero dentro e salirono sul tetto della torre. <sup>52 </sup>
        Abimelec, giunto alla torre, l'attaccò e si accostò alla porta per
        appiccarvi il fuoco. <sup>53 </sup> Ma una donna gettò giù un pezzo di
        macina sulla testa di Abimelec e gli spezzò il cranio. <sup>54 </sup>
        Egli chiamò subito il giovane che gli portava le armi e gli disse: «Estrai
        la spada e uccidimi, affinché non si dica: "Lo ha ammazzato una donna!"».
        Il suo servo allora lo trafisse ed egli morì. <sup>55 </sup> Quando gli
        Israeliti videro che Abimelec era morto, se ne andarono ognuno a casa sua.<br>
        <sup>56 </sup> Così Dio fece ricadere sopra Abimelec il male
        che egli aveva fatto contro suo padre uccidendo i suoi settanta fratelli.
        <sup>57 </sup> Dio fece anche ricadere sul capo degli uomini di Sichem
        tutto il male che avevano fatto; e su di loro si compì la maledizione di
        Iotam, figlio di Ierubbaal.
    </p>
    <h3 class="h3">Tola e Iair, giudici d'Israele</h3>
    <p class="p">
        <span class="color_of_chapter">10 </span><sup>1 </sup> Dopo Abimelec, per liberare Israele, vi fu Tola, figlio di
        Pua, figlio di Dodo, uomo d'Issacar. Abitava a Samir, nella regione
        montuosa di Efraim. <sup>2 </sup> Fu giudice d'Israele per ventitré
        anni; poi morì e fu sepolto a Samir.<br>
        <sup>3 </sup> Dopo di lui vi fu Iair, il Galaadita, che fu giudice
        d'Israele per ventidue anni. <sup>4 </sup> Ebbe trenta figli che
        cavalcavano trenta asinelli e avevano trenta città, che si chiamano anche
        oggi i Borghi di Iair e sono nel paese di Galaad. <sup>5 </sup> Poi Iair
        morì e fu sepolto a Camon.
    </p>
    <h3 class="h3">I Filistei e gli Ammoniti opprimono Israele</h3>
    <p class="p">
        <sup>6 </sup> I figli d'Israele continuarono a fare ciò che è male agli
        occhi del SIGNORE e servirono gli idoli di Baal e di Astarte, gli dèi
        della Siria, gli dèi di Sidone, gli dèi di Moab, gli dèi degli Ammoniti e
        gli dèi dei Filistei; abbandonarono il SIGNORE e non lo servirono più. <sup>
            7
        </sup> L'ira del SIGNORE si accese contro i figli d'Israele ed egli li
        diede nelle mani dei Filistei e nelle mani dei figli di Ammon. <sup>8 </sup>
        In quell'anno questi angariarono e oppressero i figli d'Israele; per
        diciotto anni oppressero tutti i figli d'Israele che erano di là dal
        Giordano nel paese degli Amorei, in Galaad. <sup>9 </sup> I figli di
        Ammon attraversarono il Giordano per combattere anche contro Giuda, contro
        Beniamino e contro la casa di Efraim; e Israele fu in grande angoscia.<br>
        <sup>10 </sup> Allora i figli d'Israele gridarono al SIGNORE e dissero:
        «Abbiamo peccato contro di te, perché abbiamo abbandonato il nostro Dio e
        abbiamo servito i vari Baal». <sup>11 </sup> Il SIGNORE disse ai figli
        d'Israele: «Non vi ho liberati dagli Egiziani, dagli Amorei, dai figli di
        Ammon e dai Filistei? <sup>12 </sup> Quando i Sidoni, gli Amalechiti e i
        Maoniti vi opprimevano e voi gridaste a me, non vi liberai dalle loro
        mani? <sup>13 </sup> Eppure, mi avete abbandonato e avete servito altri
        dèi; perciò io non vi libererò più. <sup>14 </sup> Andate a gridare agli
        dèi che avete scelto; vi salvino essi nel tempo della vostra angoscia!» <sup>
            15
        </sup> I figli d'Israele dissero al SIGNORE: «Abbiamo peccato; facci
        tutto quello che a te piace; soltanto, te ne preghiamo, liberaci oggi!» <sup>
            16
        </sup> Allora tolsero di mezzo a loro gli dèi stranieri e servirono il
        SIGNORE, che si addolorò per l'afflizione d'Israele.<br>
        <sup>17 </sup> I figli di Ammon si adunarono e si accamparono in Galaad e
        pure i figli d'Israele si adunarono e si accamparono a Mispa. <sup>18 </sup>
        Il popolo, i prìncipi di Galaad, si dissero l'un l'altro: «Chi sarà l'uomo
        che comincerà l'attacco contro i figli di Ammon? Egli sarà il capo di
        tutti gli abitanti di Galaad».
    </p>
    <h3 class="h3">Iefte, giudice d'Israele</h3>
    <p class="p">
        <span class="color_of_chapter">11 </span><sup>1 </sup> Iefte, il Galaadita, era un uomo forte e valoroso, figlio
        di una prostituta, e aveva Galaad per padre. <sup>2 </sup> La moglie di
        Galaad gli aveva dato dei figli, e quando essi furono grandi, scacciarono
        Iefte e gli dissero: «Tu non avrai eredità in casa di nostro padre, perché
        sei figlio di un'altra donna». <sup>3 </sup> Iefte se ne fuggì lontano
        dai suoi fratelli e si stabilì nel paese di Tob. Degli avventurieri si
        raccolsero intorno a Iefte e facevano delle incursioni con lui.<br>
        <sup>4 </sup> Qualche tempo dopo avvenne che i figli di Ammon mossero
        guerra a Israele. <sup>5 </sup> Mentre i figli di Ammon erano in guerra
        contro Israele, gli anziani di Galaad andarono a cercare Iefte nel paese
        di Tob. <sup>6 </sup> Dissero a Iefte: «Vieni, sii nostro capitano e
        combatteremo contro i figli di Ammon». <sup>7 </sup> Ma Iefte rispose
        agli anziani di Galaad: «Non mi avete odiato e scacciato dalla casa di mio
        padre? Perché venite da me ora che siete nell'angoscia?» <sup>8 </sup>
        Gli anziani di Galaad dissero a Iefte: «Appunto per questo ora torniamo da
        te, perché tu venga con noi a combattere contro i figli di Ammon e tu sia
        capo di noi tutti che abitiamo in Galaad». <sup>9 </sup> Iefte rispose
        agli anziani di Galaad: «Se mi fate ritornare da voi per combattere contro
        i figli di Ammon e il SIGNORE li dà in mio potere, io sarò vostro capo». <sup>
            10
        </sup> Gli anziani di Galaad dissero a Iefte: «Il SIGNORE sia testimone
        e giudice se non facciamo quello che hai detto». <sup>11 </sup> Iefte
        dunque andò con gli anziani di Galaad; il popolo lo nominò suo capo e
        condottiero e Iefte ripeté davanti al SIGNORE, a Mispa, tutte le parole
        che aveva dette prima.<br>
        <sup>12 </sup> Poi Iefte inviò dei messaggeri al re degli Ammoniti per
        dirgli: «Perché vieni contro di me per fare guerra al mio paese?» <sup>
            13
        </sup> Il re degli Ammoniti rispose ai messaggeri di Iefte: «Mi sono mosso
        perché, quando Israele salì dall'Egitto, s'impadronì del mio paese,
        dall'Arnon fino allo Iabboc e al Giordano. Rendimelo amichevolmente».<br>
        <sup>14 </sup> Iefte inviò di nuovo dei messaggeri al re
        degli Ammoniti per dirgli: <sup>15 </sup> «Così dice Iefte: "Israele non
        si impadronì del paese di Moab, né del paese degli Ammoniti; <sup>16 </sup>
        ma, quando Israele salì dall'Egitto e attraversò il deserto fino al mar
        Rosso e giunse a Cades, <sup>17 </sup> inviò dei messaggeri al re di
        Edom per dirgli: ‘Ti prego, lasciami passare per il tuo paese'; ma il re
        di Edom non acconsentì. Ne mandò anche al re di Moab, il quale pure
        rifiutò; e Israele rimase a Cades. <sup>18 </sup> Poi camminò per il
        deserto, fece il giro del paese di Edom e del paese di Moab, giunse a
        oriente del paese di Moab e si accampò di là dall'Arnon, senza entrare nel
        territorio di Moab; perché l'Arnon segna il confine di Moab. <sup>19 </sup>
        Israele inviò dei messaggeri a Sicon, re degli Amorei, re di Chesbon e gli
        mandò a dire: ‘Ti preghiamo, lasciaci passare attraverso il tuo paese, per
        arrivare al nostro'. <sup>20 </sup> Ma Sicon non si fidò d'Israele e non
        gli permise di passare per il suo territorio; anzi Sicon radunò tutta la
        sua gente, si accampò a Iaas e combatté contro Israele. <sup>21 </sup>
        Il SIGNORE, il Dio d'Israele, diede Sicon e tutta la sua gente nelle mani
        d'Israele, che li sconfisse; così Israele conquistò tutto il paese degli
        Amorei, che abitavano quella regione; <sup>22 </sup> conquistò tutto il
        territorio degli Amorei, dall'Arnon allo Iabboc e dal deserto al Giordano.
        <sup>23 </sup> Ora che il SIGNORE, il Dio d'Israele, ha scacciato gli
        Amorei davanti a Israele, che è il suo popolo, dovresti tu possedere il
        loro paese? <sup>24 </sup> Non possiedi tu quello che Chemos, il tuo
        dio, ti ha fatto possedere? Così anche noi possederemo il paese di quelli
        che il SIGNORE ha scacciato davanti a noi. <sup>25 </sup> Sei tu forse
        migliore di Balac, figlio di Sippor, re di Moab? Litigò egli con Israele?
        Gli fece guerra? <sup>26 </sup> Sono trecento anni che Israele abita a
        Chesbon e nelle città del suo territorio, ad Aroer e nelle città del suo
        territorio e in tutte le città lungo l'Arnon; perché non gliele avete
        tolte durante questo tempo? <sup>27 </sup> Io non ti ho offeso. Tu
        agisci male verso di me, muovendomi guerra. Il SIGNORE, il giudice,
        giudichi oggi tra i figli d'Israele e i figli di Ammon!"».<br>
        <sup>28 </sup> Ma il re degli Ammoniti non diede ascolto alle parole che
        Iefte gli aveva mandato a dire.
    </p>
    <h3 class="h3">Disfatta degli Ammoniti; la figlia di Iefte</h3>
    <p class="p">
        <sup>29 </sup> Allora lo Spirito del SIGNORE venne su Iefte, che
        attraversò Galaad e Manasse, passò a Mispa di Galaad e da Mispa di Galaad
        mosse contro i figli di Ammon. <sup>30 </sup> Iefte fece un voto al
        SIGNORE e disse: «Se tu mi dai nelle mani i figli di Ammon, <sup>31 </sup>
        chiunque uscirà dalla porta di casa mia per venirmi incontro, quando
        tornerò vincitore sugli Ammoniti, sarà del SIGNORE e io l'offrirò in
        olocausto».<br>
        <sup>32 </sup> Iefte marciò contro i figli di Ammon per fare loro guerra
        e il SIGNORE glieli diede nelle mani. <sup>33 </sup> Egli li sconfisse
        da Aroer fino a Minnit, devastando venti città, e fino ad Abel-Cheramin.
        Fu una grandissima sconfitta per i figli di Ammon, che furono umiliati
        davanti ai figli d'Israele.<br>
        <sup>34 </sup> Iefte tornò a Mispa, a casa sua; ed ecco uscirgli incontro
        sua figlia, con timpani e danze. Era l'unica sua figlia; non aveva altri
        figli né altre figlie. <sup>35 </sup> Come la vide, si stracciò le vesti
        e disse: «Ah, figlia mia! Tu mi riempi d'angoscia! Tu sei fra quelli che
        mi fanno soffrire! Io ho fatto una promessa al SIGNORE e non posso
        revocarla». <sup>36 </sup> Lei gli disse: «Padre mio, se hai dato la tua
        parola al SIGNORE, trattami secondo la tua promessa, poiché il SIGNORE ti
        ha permesso di vendicarti dei figli di Ammon, tuoi nemici». <sup>37 </sup>
        Poi disse a suo padre: «Mi sia concesso questo: lasciami libera per due
        mesi, affinché vada su e giù per i monti a piangere la mia verginità con
        le mie compagne». <sup>38 </sup> Egli le rispose: «Va'!» e la lasciò
        andare per due mesi. Lei se ne andò con le sue compagne e pianse sui monti
        la sua verginità. <sup>39 </sup> Alla fine dei due mesi tornò da suo
        padre; ed egli fece di lei quello che aveva promesso. Lei non aveva
        conosciuto uomo. Di qui venne in Israele l'usanza <sup>40 </sup> che le
        figlie d'Israele vadano tutti gli anni a celebrare la figlia di Iefte, il
        Galaadita, per quattro giorni.
    </p>
    <h3 class="h3">Castigo di Efraim</h3>
    <p class="p">
        <span class="color_of_chapter">12 </span><sup>1 </sup> Gli uomini di Efraim si radunarono, passarono a Safon e
        dissero a Iefte: «Perché sei andato a combattere contro i figli di Ammon e
        non ci hai chiamati ad andare con te? Noi bruceremo la tua casa e te con
        essa». <sup>2 </sup> Iefte rispose loro: «Io e il mio popolo abbiamo
        avuto grande ostilità con i figli di Ammon; e quando vi ho chiamati in
        aiuto, non mi avete liberato dalle loro mani. <sup>3 </sup> Vedendo che
        voi non venivate in mio soccorso, ho posto a repentaglio la mia vita, ho
        marciato contro i figli di Ammon e il SIGNORE li ha messi nelle mie mani.
        Perché dunque oggi siete saliti contro di me per muovermi guerra?»<br>
        <sup>4 </sup> Poi Iefte, radunati tutti gli uomini di Galaad, diede
        battaglia a Efraim; e gli uomini di Galaad sconfissero gli Efraimiti,
        perché questi li insultavano dicendo: «Voi, Galaaditi, siete dei
        fuggiaschi di Efraim, in mezzo a Efraim e in mezzo a Manasse!» <sup>5 </sup>
        I Galaaditi intercettarono i guadi del Giordano agli Efraimiti; e quando
        uno dei fuggiaschi di Efraim diceva: «Lasciatemi passare», gli uomini di
        Galaad gli chiedevano: «Sei un Efraimita?» Se quello rispondeva: «No», i
        Galaaditi gli dicevano: <sup>6 </sup> «Ebbene, di' Scibbolet»; e quello
        diceva: «Sibbolet», senza fare attenzione a pronunciare bene; allora lo
        afferravano e lo scannavano presso i guadi del Giordano. Perirono in quel
        tempo quarantaduemila Efraimiti.<br>
        <sup>7 </sup> Iefte fu giudice d'Israele per sei anni. Poi Iefte, il
        Galaadita, morì e fu sepolto in una delle città di Galaad.<br>
        Ibsan, Elon e Abdon, giudici d'Israele<br>
        <sup>8 </sup> Dopo di lui fu giudice d'Israele Ibsan di Betlemme, <sup>
            9
        </sup> che ebbe trenta figli, fece sposare le sue trenta figlie con gente
        di fuori, e fece venire da fuori trenta fanciulle per i suoi figli. Fu
        giudice d'Israele per sette anni. <sup>10 </sup> Poi Ibsan morì e fu
        sepolto a Betlemme.<br>
        <sup>11 </sup> Dopo di lui fu giudice d'Israele Elon, lo Zabulonita; fu
        giudice d'Israele per dieci anni. <sup>12 </sup> Poi Elon, lo
        Zabulonita, morì e fu sepolto ad Aialon, nel paese di Zabulon. <sup>13 </sup>
        Dopo di lui fu giudice d'Israele Abdon, figlio di Illel, il Piratonita. <sup>
            14
        </sup> Ebbe quaranta figli e trenta nipoti, i quali cavalcavano settanta
        asinelli. Fu giudice d'Israele per otto anni. <sup>15 </sup> Poi Abdon,
        figlio di Illel, il Piratonita, morì e fu sepolto a Piraton, nel paese di
        Efraim, sul monte Amalec.
    </p>
    <h3 class="h3">Nascita di Sansone</h3>
    <p class="p">
        <span class="color_of_chapter">13 </span><sup>1 </sup> I figli d'Israele continuarono a fare ciò che era male
        agli occhi del SIGNORE e il SIGNORE li diede nelle mani dei Filistei per
        quarant'anni.<br>
        <sup>2 </sup> C'era un uomo di Sorea, della famiglia dei Daniti, di nome
        Manoà; sua moglie era sterile e non aveva figli. <sup>3 </sup> L'angelo
        del SIGNORE apparve alla donna e le disse: «Ecco, tu sei sterile e non hai
        figli; ma concepirai e partorirai un figlio. <sup>4 </sup> Ora guardati
        dunque dal bere vino o bevanda alcolica e non mangiare nulla di impuro. <sup>
            5
        </sup> Poiché ecco, tu concepirai e partorirai un figlio, sulla testa del
        quale non passerà rasoio, perché il bambino sarà un nazireo, consacrato a
        Dio dal seno di sua madre, e sarà lui che comincerà a liberare Israele
        dalle mani dei Filistei».<br>
        <sup>6 </sup> La donna andò a dire a suo marito: «Un uomo di Dio è venuto
        da me; aveva l'aspetto di un angelo di Dio, un aspetto davvero tremendo.
        Io non gli ho domandato da dove veniva, ed egli non mi ha detto il suo
        nome; <sup>7 </sup> ma mi ha detto: "Ecco, tu concepirai e partorirai un
        figlio; ora non bere né vino né bevanda alcolica e non mangiare niente di
        impuro, perché il bambino sarà un nazireo, consacrato a Dio dal seno di
        sua madre e fino al giorno della sua morte"».<br>
        <sup>8 </sup> Allora Manoà supplicò il SIGNORE e disse: «Signore, ti
        prego che l'uomo di Dio che ci avevi mandato torni di nuovo a noi e ci
        insegni quello che dobbiamo fare per il bambino che nascerà». <sup>9 </sup>
        Dio esaudì la preghiera di Manoà, e l'angelo di Dio tornò ancora dalla
        donna, che era seduta nel campo; ma Manoà, suo marito, non era con lei. <sup>
            10
        </sup> La donna corse in fretta a informare suo marito e gli disse:
        «Ecco, quell'uomo che venne da me l'altro giorno mi è apparso». <sup>11 </sup>
        Manoà si alzò, andò dietro a sua moglie e, raggiunto quell'uomo, gli
        disse: «Sei tu che parlasti a questa donna?» E quegli rispose: «Sono io».
        <sup>12 </sup> E Manoà: «Quando la tua parola si sarà avverata, quale
        norma si dovrà seguire per il bambino? Che cosa si dovrà fare per lui?» <sup>
            13
        </sup> L'angelo del SIGNORE rispose a Manoà: «Si astenga la donna da
        tutto quello che le ho detto. <sup>14 </sup> Non mangi nessun prodotto
        della vigna, né beva vino o bevanda alcolica, e non mangi niente d'impuro;
        osservi tutto quello che le ho comandato». <sup>15 </sup> Manoà disse
        all'angelo del SIGNORE: «Ti prego, permettici di trattenerti e di
        prepararti un capretto!» <sup>16 </sup> L'angelo del SIGNORE rispose a
        Manoà: «Anche se tu mi trattenessi non mangerei del tuo cibo; ma, se vuoi
        fare un olocausto, offrilo al SIGNORE». Manoà non sapeva che quello fosse
        l'angelo del SIGNORE. <sup>17 </sup> Poi Manoà disse all'angelo del
        SIGNORE: «Qual è il tuo nome, affinché, quando si saranno adempiute le tue
        parole, noi ti rendiamo onore?» <sup>18 </sup> L'angelo del SIGNORE gli
        rispose: «Perché mi chiedi il mio nome? Esso è meraviglioso». <sup>19 </sup>
        Manoà prese il capretto e l'oblazione e li offrì al SIGNORE su una roccia.
        Allora avvenne una cosa prodigiosa: Manoà e sua moglie stavano guardando <sup>
            20
        </sup> e, mentre la fiamma saliva dall'altare al cielo, l'angelo del
        SIGNORE salì con la fiamma dell'altare. Manoà e sua moglie, vedendo
        questo, caddero con la faccia a terra. <sup>21 </sup> L'angelo del
        SIGNORE non apparve più né a Manoà né a sua moglie. Allora Manoà riconobbe
        che quello era l'angelo del SIGNORE <sup>22 </sup> e disse a sua moglie:
        «Noi moriremo sicuramente, perché abbiamo visto Dio». <sup>23 </sup> Ma
        sua moglie gli disse: «Se il SIGNORE avesse voluto farci morire, non
        avrebbe accettato dalle nostre mani l'olocausto e l'oblazione; non ci
        avrebbe fatto vedere tutte queste cose e non ci avrebbe fatto udire
        proprio ora delle cose come queste».<br>
        <sup>24 </sup> Poi la donna partorì un figlio, a cui pose nome Sansone.
        Il bambino crebbe e il SIGNORE lo benedisse. <sup>25 </sup> Lo Spirito
        del SIGNORE cominciò a sospingerlo quando era a Maane-Dan, fra Sorea ed
        Estaol.
    </p>
    <h3 class="h3">Matrimonio e prime imprese di Sansone</h3>
    <p class="p">
        <span class="color_of_chapter">14 </span><sup>1 </sup> Sansone scese a Timna e vide là una donna tra le figlie
        dei Filistei. <sup>2 </sup> Tornato a casa, ne parlò a suo padre e a sua
        madre, e disse: «Ho visto a Timna una donna tra le figlie dei Filistei;
        prendetemela dunque per moglie». <sup>3 </sup> Suo padre e sua madre gli
        dissero: «Non c'è tra le figlie dei tuoi fratelli in tutto il nostro
        popolo una donna per te? Devi andare a prenderti una moglie tra i Filistei
        incirconcisi?» Sansone rispose a suo padre: «Prendimi quella perché mi
        piace». <sup>4 </sup> Suo padre e sua madre non sapevano che questo
        veniva dal SIGNORE; Sansone infatti cercava un'occasione di contesa da
        parte dei Filistei. In quel tempo, i Filistei dominavano Israele.<br>
        <sup>5 </sup> Poi Sansone scese con suo padre e sua madre a Timna; e
        quando giunsero alle vigne di Timna, ecco un leoncello venirgli incontro
        ruggendo. <sup>6 </sup> Lo Spirito del SIGNORE investì Sansone, che,
        senza aver niente in mano, squartò la belva come uno squarta un capretto;
        ma non disse nulla a suo padre né a sua madre di ciò che aveva fatto. <sup>
            7
        </sup> E scese, parlò alla donna, e questa gli piacque.<br>
        <sup>8 </sup> Di lì a qualche tempo tornò per prenderla e
        uscì di strada per vedere la carcassa del leone; ed ecco nella carcassa
        del leone c'era uno sciame d'api e del miele. <sup>9 </sup> Egli prese
        in mano il miele e si mise a mangiarlo per via; e quando ebbe raggiunto
        suo padre e sua madre, ne diede loro ed essi ne mangiarono; ma non disse
        loro che aveva preso il miele dalla carcassa del leone.<br>
        <sup>10 </sup> Suo padre scese a trovare quella donna e là Sansone fece
        un convito, perché tale era il costume dei giovani. <sup>11 </sup>
        Appena i parenti della sposa videro Sansone, invitarono trenta compagni
        perché stessero con lui. <sup>12 </sup> Sansone disse loro: «Io vi
        proporrò un enigma; se voi me lo spiegate entro i sette giorni del convito
        e se l'indovinate, vi darò trenta tuniche e trenta vesti; <sup>13 </sup>
        ma, se non me lo potete spiegare, darete trenta tuniche e trenta vesti a
        me». <sup>14 </sup> Quelli gli risposero: «Proponi il tuo enigma e noi
        l'ascolteremo». Egli disse loro: «Dal mangiatore è uscito del cibo, e dal
        forte è uscito il dolce». Per tre giorni quelli non poterono spiegare
        l'enigma. <sup>15 </sup> Il settimo giorno dissero alla moglie di
        Sansone: «Tenta tuo marito affinché ci spieghi l'enigma; se no, daremo
        fuoco a te e alla casa di tuo padre. E che? ci avete invitati per
        spogliarci?» <sup>16 </sup> La moglie di Sansone si mise a piangere
        presso di lui e a dirgli: «Tu non hai per me che dell'odio e non mi ami;
        hai proposto un enigma ai figli del mio popolo e non me l'hai spiegato!»
        Egli a lei: «Ecco, non l'ho spiegato né a mio padre né a mia madre e lo
        spiegherei a te?» <sup>17 </sup> Lei pianse presso di lui, per i sette
        giorni che durava il convito; il settimo giorno Sansone glielo spiegò,
        perché lo tormentava; e lei spiegò l'enigma ai figli del suo popolo. <sup>
            18
        </sup> Gli uomini della città, il settimo giorno, prima che tramontasse
        il sole, dissero a Sansone: «Cos'è più dolce del miele? e chi è più forte
        del leone?» Egli rispose loro: «Se non aveste arato con la mia giovenca,
        non avreste indovinato il mio enigma».<br>
        <sup>19 </sup> Lo Spirito del SIGNORE lo investì ed egli scese ad
        Ascalon, vi uccise trenta uomini, prese le loro spoglie e diede le vesti a
        quelli che avevano spiegato l'enigma. Poi, acceso d'ira, risalì a casa di
        suo padre. <sup>20 </sup> Ma la moglie di Sansone fu data al compagno,
        che egli si era scelto per amico.
    </p>
    <h3 class="h3">Imprese di Sansone contro i Filistei</h3>
    <p class="p">
        <span class="color_of_chapter">15 </span><sup>1 </sup> Al tempo della mietitura del grano, Sansone andò a
        visitare sua moglie, le portò un capretto e disse: «Voglio entrare in
        camera da mia moglie». Ma il padre di lei non gli permise di entrare <sup>
            2
        </sup> e gli disse: «Io credevo sicuramente che tu l'avessi presa in odio,
        perciò l'ho data al tuo compagno; sua sorella minore non è più bella di
        lei? Prendila dunque al suo posto». <sup>3 </sup> Sansone rispose loro:
        «Questa volta non avrò colpa, se farò del male ai Filistei».<br>
        <sup>4 </sup> Sansone se ne andò e catturò trecento sciacalli; prese pure
        delle fiaccole, mise gli sciacalli coda contro coda e una fiaccola in
        mezzo, fra le due code. <sup>5 </sup> Poi accese le fiaccole, fece
        correre gli sciacalli per i campi di grano dei Filistei e bruciò i covoni
        ammassati, il grano ancora in piedi e perfino gli uliveti.<br>
        <sup>6 </sup> I Filistei chiesero: «Chi ha fatto questo?» Fu risposto:
        «Sansone, il genero del Timneo, perché questi gli ha preso la moglie e
        l'ha data al compagno di lui». I Filistei salirono e bruciarono lei e suo
        padre. <sup>7 </sup> Sansone disse loro: «Poiché agite in questo modo,
        siate certi che non mi fermerò finché non mi sarò vendicato di voi». <sup>
            8
        </sup> E li sbaragliò interamente, facendone una grande strage. Poi
        discese e si ritirò nella caverna della roccia di Etam.<br>
        <sup>9 </sup> Allora i Filistei salirono, si accamparono in Giuda e si
        spinsero fino a Lechi. <sup>10 </sup> Gli uomini di Giuda dissero loro:
        «Perché siete saliti contro di noi?» Quelli risposero: «Siamo saliti per
        legare Sansone, per fare a lui quello che ha fatto a noi». <sup>11 </sup>
        Tremila uomini di Giuda scesero alla caverna della roccia di Etam e
        dissero a Sansone: «Non sai che i Filistei sono nostri dominatori? Che è
        dunque questo che ci hai fatto?» Egli rispose loro: «Quello che hanno
        fatto a me, l'ho fatto a loro». <sup>12 </sup> Essi gli dissero: «Noi
        siamo venuti per legarti e darti in mano ai Filistei». Sansone replicò
        loro: «Giuratemi che voi stessi non mi ucciderete». <sup>13 </sup>
        Quelli risposero: «No, ti legheremo soltanto e ti daremo nelle loro mani;
        ma certamente non ti metteremo a morte». Così lo legarono con due funi
        nuove e lo fecero uscire dalla caverna.<br>
        <sup>14 </sup> Quando giunse a Lechi, i Filistei gli si fecero incontro
        con grida di gioia, ma lo Spirito del SIGNORE lo investì; le funi che
        aveva alle braccia divennero come fili di lino a cui si appicchi il fuoco,
        e i legami gli caddero dalle mani. <sup>15 </sup> Poi, trovata una
        mascella d'asino ancora fresca, stese la mano, l'afferrò e uccise con essa
        mille uomini.<br>
        <sup>16 </sup> Sansone disse: «Con una mascella d'asino, un
        mucchio! due mucchi! Con una mascella d'asino ho ucciso mille uomini».<br>
        <sup>17 </sup> Quando ebbe finito di parlare, gettò via la mascella e
        chiamò quel luogo Ramat-Lechi.<br>
        <sup>18 </sup> Poi ebbe molta sete, invocò il SIGNORE e disse: «Tu hai
        concesso questa grande liberazione per mano del tuo servo; ora, dovrò
        forse morire di sete e cadere nelle mani degli incirconcisi?» <sup>19 </sup>
        Allora Dio fendè la roccia concava che è a Lechi e ne uscì dell'acqua.
        Sansone bevve, il suo spirito si rianimò ed egli riprese vita. Perciò
        quella fonte fu chiamata En-Accore; essa esiste anche al giorno d'oggi a
        Lechi.<br>
        <sup>20 </sup> Sansone fu giudice d'Israele, al tempo dei Filistei, per
        vent'anni.<br>
        Sansone tradito da Dalila e prigioniero dei Filistei<br>
        <span class="color_of_chapter">16 </span><sup>1 </sup> Sansone andò a Gaza, vide là una prostituta ed entrò da
        lei. <sup>2 </sup> Fu detto a quelli di Gaza: «Sansone è venuto qua».
        Essi lo circondarono, stettero in agguato tutta la notte presso la porta
        della città e tutta quella notte rimasero quieti e dissero: «Allo spuntar
        del giorno l'uccideremo». <sup>3 </sup> Sansone rimase a letto fino a
        mezzanotte; e a mezzanotte si alzò, afferrò i battenti della porta della
        città e i due stipiti, li divelse insieme con la sbarra, se li mise sulle
        spalle e li portò in cima al monte che è di fronte a Ebron.<br>
        <sup>4 </sup> Dopo questo si innamorò di una donna della valle di Sorec,
        che si chiamava Dalila. <sup>5 </sup> I prìncipi dei Filistei salirono
        da lei e le dissero: «Tentalo, e vedi da dove viene quella sua gran forza,
        e come potremmo prevalere contro di lui per giungere a legarlo e a
        domarlo; e ti daremo ciascuno millecento sicli d'argento». <sup>6 </sup>
        Dalila dunque disse a Sansone: «Dimmi, ti prego, da dove viene la tua gran
        forza e in che modo ti si potrebbe legare per domarti». <sup>7 </sup>
        Sansone le rispose: «Se mi si legasse con sette corde d'arco fresche, non
        ancora secche, io diventerei debole e sarei come un uomo qualsiasi». <sup>
            8
        </sup> Allora i prìncipi dei Filistei le portarono sette corde d'arco
        fresche, non ancora secche e lei lo legò con esse. <sup>9 </sup> C'era
        gente che stava in agguato, da lei, in una camera interna. Lei gli disse:
        «Sansone, i Filistei ti sono addosso!» Egli ruppe le corde, come un filo
        di stoppa si rompe quando sente il fuoco. Così il segreto della sua forza
        rimase sconosciuto. <sup>10 </sup> Poi Dalila disse a Sansone: «Ecco, tu
        mi hai beffata e mi hai detto delle bugie; ora dimmi, ti prego, con che
        cosa ti si potrebbe legare». <sup>11 </sup> Egli le rispose: «Se mi si
        legasse con funi nuove che non fossero ancora state adoperate, io
        diventerei debole e sarei come un uomo qualsiasi». <sup>12 </sup> Dalila
        dunque prese delle funi nuove, lo legò e gli disse: «Sansone, i Filistei
        ti sono addosso!» C'era gente in agguato nella camera interna. Egli ruppe,
        come un filo, le funi che aveva alle braccia.<br>
        <sup>13 </sup> Dalila disse a Sansone: «Fino ad ora tu mi hai beffata e
        mi hai detto delle bugie; dimmi con che ti si potrebbe legare». Egli le
        rispose: «Se tesserai le sette trecce del mio capo con il tuo telaio». <sup>
            14
        </sup> Lei le fissò al subbio, poi gli disse: «Sansone, i Filistei ti
        sono addosso!» Ma egli si svegliò dal sonno e strappò via il subbio del
        telaio con l'ordito.<br>
        <sup>15 </sup> Lei gli disse: «Come fai a dirmi: "Ti amo", mentre il tuo
        cuore non è con me? Già tre volte mi hai beffata e non mi hai detto da
        dove viene la tua gran forza». <sup>16 </sup> La donna faceva ogni
        giorno pressione su di lui con le sue parole e lo tormentava. Egli ne fu
        rattristato a morte <sup>17 </sup> e le aperse tutto il suo cuore e le
        disse: «Non è mai passato rasoio sulla mia testa, perché sono un nazireo,
        consacrato a Dio, dal seno di mia madre; se mi tagliassero i capelli, la
        mia forza se ne andrebbe, diventerei debole e sarei come un uomo
        qualsiasi». <sup>18 </sup> Dalila, visto che egli le aveva aperto tutto
        il suo cuore, mandò a chiamare i prìncipi dei Filistei e fece dire loro:
        «Venite su, questa volta, perché egli mi ha aperto tutto il suo cuore».
        Allora i prìncipi dei Filistei salirono da lei e portarono con sé il
        denaro. <sup>19 </sup> Lei lo fece addormentare sulle sue ginocchia,
        chiamò un uomo e gli fece tagliare le sette trecce della testa di Sansone;
        così giunse a domarlo; e la sua forza lo lasciò. <sup>20 </sup> Allora
        lei gli disse: «Sansone, i Filistei ti sono addosso!» Egli, svegliatosi
        dal sonno, disse: «Io ne uscirò come le altre volte, e mi libererò». Ma
        non sapeva che il SIGNORE si era ritirato da lui. <sup>21 </sup> I
        Filistei lo presero e gli cavarono gli occhi; lo fecero scendere a Gaza e
        lo legarono con catene di bronzo. Ed egli girava la macina nella prigione.
    </p>
    <h3 class="h3">Morte di Sansone</h3>
    <p class="p">
        <sup>22 </sup> Intanto, la capigliatura che gli avevano tagliata
        cominciava a ricrescergli. <sup>23 </sup> Ora i prìncipi dei Filistei si
        radunarono per offrire un grande sacrificio a Dagon, loro dio, e per
        rallegrarsi. Dicevano: «Il nostro dio ci ha dato nelle mani Sansone,
        nostro nemico. <sup>24 </sup> Quando il popolo lo vide, cominciò a
        lodare il suo dio e a dire: «Il nostro dio ci ha dato nelle mani il nostro
        nemico, colui che ci devastava il paese e che ha ucciso tanti di noi». <sup>
            25
        </sup> Nella gioia del loro cuore, dissero: «Chiamate Sansone, ché ci
        faccia divertire!» Fecero quindi uscire Sansone dalla prigione ed egli si
        mise a fare il buffone in loro presenza. Lo posero fra le colonne; <sup>
            26
        </sup> Sansone disse al ragazzo che lo teneva per mano: «Lasciami, che
        io possa toccare le colonne sulle quali poggia la casa e mi appoggi a
        esse». <sup>27 </sup> La casa era piena di uomini e donne, e tutti i
        prìncipi dei Filistei erano lì; c'erano sul tetto circa tremila persone,
        fra uomini e donne, che stavano a guardare mentre Sansone faceva il
        buffone. <sup>28 </sup> Allora Sansone invocò il SIGNORE e disse:
        «Signore, DIO, ti prego, ricòrdati di me! Dammi forza per questa volta
        soltanto, o Dio, perché io mi vendichi in un colpo solo dei Filistei, per
        la perdita dei miei due occhi». <sup>29 </sup> Sansone tastò le due
        colonne di mezzo che sostenevano la casa; si appoggiò a esse: all'una con
        la destra, all'altra con la sinistra e disse: <sup>30 </sup> «Che io
        muoia insieme con i Filistei!» Si curvò con tutta la sua forza e la casa
        crollò addosso ai prìncipi e a tutto il popolo che c'era dentro; così
        quelli che uccise mentre moriva furono di più di quanti ne aveva uccisi
        durante la sua vita. <sup>31 </sup> Poi i suoi fratelli e tutta la casa
        di suo padre scesero e lo portarono via; quindi risalirono e lo
        seppellirono fra Sorea ed Estaol, nel sepolcro di Manoà, suo padre. Egli
        era stato giudice d'Israele per vent'anni.
    </p>
    <h3 class="h3">Culto idolatra nella casa di Mica in Efraim</h3>
    <p class="p">
        <span class="color_of_chapter">17 </span><sup>1 </sup> C'era un uomo nella regione montuosa di Efraim che si
        chiamava Mica. <sup>2 </sup> Egli disse a sua madre: «I millecento sicli
        d'argento che ti hanno rubato e a proposito dei quali hai pronunciato una
        maledizione, e l'hai pronunciata in mia presenza, ecco, li ho io; quel
        denaro l'avevo preso io». Sua madre disse: «Il SIGNORE ti benedica, figlio
        mio!» <sup>3 </sup> Egli restituì a sua madre i millecento sicli
        d'argento, e sua madre disse: «Io consacro al SIGNORE, di mano mia,
        quest'argento a favore di mio figlio, per farne un'immagine scolpita e
        un'immagine di metallo fuso; e ora te lo rendo». <sup>4 </sup> Quando
        egli ebbe restituito l'argento a sua madre, questa prese duecento sicli e
        li diede al fonditore, il quale ne fece un'immagine scolpita, di metallo
        fuso, che fu messa in casa di Mica. <sup>5 </sup> Così quest'uomo, Mica,
        ebbe una casa per gli idoli; fece un efod e degli idoli domestici e
        consacrò uno dei suoi figli, che teneva come sacerdote.<br>
        <sup>6 </sup> In quel tempo non vi era re in Israele; ognuno faceva
        quello che gli pareva meglio.<br>
        <sup>7 </sup> Vi era un giovane di Betlemme di Giuda, della famiglia di
        Giuda, il quale era un Levita, e abitava in questo luogo. <sup>8 </sup>
        Quest'uomo partì dalla città di Betlemme di Giuda per cercare un luogo
        adatto dove stabilirsi; e, cammin facendo, giunse nella regione montuosa
        di Efraim, alla casa di Mica. <sup>9 </sup> Mica gli chiese: «Da dove
        vieni?» Quello gli rispose: «Sono un Levita di Betlemme di Giuda e vado a
        stabilirmi dove troverò un luogo adatto». <sup>10 </sup> Mica gli disse:
        «Rimani con me e sii per me padre e sacerdote; ti darò dieci sicli
        d'argento all'anno, un vestito completo e il vitto». Il Levita entrò. <sup>
            11
        </sup> Egli acconsentì a stare con quell'uomo, che trattò il giovane
        come uno dei suoi figli. <sup>12 </sup> Mica consacrò quel Levita; il
        giovane gli servì da sacerdote e si stabilì in casa sua. <sup>13 </sup>
        Mica disse: «Ora so che il SIGNORE mi farà del bene, perché ho questo
        Levita come mio sacerdote».<br>
        I Daniti, alla ricerca di un territorio, rubano l'idolo di Mica<br>
        <span class="color_of_chapter">18 </span><sup>1 </sup> In quel tempo non vi era re in Israele; e in quel medesimo
        tempo la tribù dei Daniti cercava un suo territorio per stabilirvisi,
        perché, fino a quei giorni, non le era toccata alcuna eredità fra le tribù
        d'Israele. <sup>2 </sup> I figli di Dan mandarono dunque da Sorea e da
        Estaol cinque uomini della loro tribù, scelti fra loro tutti, uomini
        valorosi, per esplorare ed esaminare il paese; e dissero loro: «Andate a
        esaminare il paese!» Quelli giunsero nella regione montuosa di Efraim,
        alla casa di Mica e pernottarono in quel luogo. <sup>3 </sup> Quando
        furono in prossimità della casa di Mica, riconobbero la voce del giovane
        Levita; e, avvicinatisi, gli chiesero: «Chi ti ha condotto qua? Che fai in
        questo luogo? Perché sei qui?» <sup>4 </sup> Egli disse loro quello che
        Mica aveva fatto per lui e aggiunse: «Mi stipendia e io gli servo da
        sacerdote». <sup>5 </sup> Quelli gli dissero: «Consulta Dio, affinché
        sappiamo se il viaggio che abbiamo intrapreso avrà successo». <sup>6 </sup>
        Il sacerdote rispose loro: «Andate in pace; il viaggio che fate è sotto lo
        sguardo del SIGNORE».<br>
        <sup>7 </sup> I cinque uomini dunque partirono, giunsero a Lais e videro
        che il popolo che vi abitava viveva al sicuro, come gli abitanti di
        Sidone, tranquillo e fiducioso, poiché nel paese non c'era nessuno in
        autorità che potesse fare loro il minimo torto; inoltre erano lontani dai
        Sidoni e non avevano relazione con nessuno.<br>
        <sup>8 </sup> Poi tornarono dai loro fratelli a Sorea e a Estaol; i
        fratelli chiesero loro: «Che dite?» <sup>9 </sup> Quelli risposero: «Su,
        saliamo contro quella gente; poiché abbiamo visto il paese, ed ecco, è
        eccellente. E voi ve ne state là senza dir nulla? Non siate pigri a
        muovervi per andare a prendere possesso del paese! <sup>10 </sup> Quando
        arriverete là, troverete un popolo che se ne sta sicuro. Il paese è vasto
        e Dio ve lo ha messo in mano: è un luogo dove non manca nulla di ciò che è
        sulla terra».<br>
        <sup>11 </sup> Così seicento uomini della famiglia dei Daniti partirono
        da Sorea e da Estaol, armati per la guerra. <sup>12 </sup> Salirono e si
        accamparono a Chiriat-Iearim, in Giuda; perciò quel luogo, che è a ovest
        di Chiriat-Iearim, fu chiamato e si chiama anche oggi Macanè-Dan. <sup>
            13
        </sup> Di là passarono nella regione montuosa di Efraim e giunsero alla
        casa di Mica.<br>
        <sup>14 </sup> Allora i cinque uomini che erano andati a esplorare il
        paese di Lais dissero ai loro fratelli: «Sapete voi che in questa casa c'è
        un efod, ci sono degli idoli domestici, un'immagine scolpita di metallo
        fuso? Considerate ora quello che dovete fare». <sup>15 </sup> Essi si
        diressero da quella parte, giunsero alla casa del giovane Levita, alla
        casa di Mica, e gli chiesero come stava. <sup>16 </sup> I seicento
        uomini dei figli di Dan, armati per la guerra, si misero davanti alla
        porta. <sup>17 </sup> Ma i cinque uomini che erano andati a esplorare il
        paese salirono, entrarono in casa, presero l'immagine scolpita, l'efod,
        gl'idoli domestici e l'immagine di metallo fuso, mentre il sacerdote stava
        davanti alla porta con i seicento uomini armati. <sup>18 </sup> Quando
        furono entrati in casa di Mica ed ebbero preso l'immagine scolpita,
        l'efod, gli idoli domestici e l'immagine di metallo fuso, il sacerdote
        disse loro: «Che fate?» <sup>19 </sup> Essi gli risposero: «Taci,
        mettiti la mano sulla bocca, vieni con noi e ci farai da padre e da
        sacerdote. Che è meglio per te, essere sacerdote in casa di un uomo solo,
        oppure essere sacerdote di una tribù e di una famiglia in Israele?» <sup>
            20
        </sup> Il sacerdote si rallegrò nel suo cuore; prese l'efod, gl'idoli
        domestici e l'immagine scolpita e si unì a quella gente.<br>
        <sup>21 </sup> Così si rimisero in cammino, mettendo davanti a loro i
        bambini, il bestiame e i bagagli. <sup>22 </sup> Quando erano già
        lontani dalla casa di Mica, la gente che abitava nelle case vicine a
        quella di Mica si radunò e inseguì i figli di Dan. <sup>23 </sup>
        Siccome gridava dietro ai figli di Dan, questi, voltatisi indietro,
        dissero a Mica: «Che cos'hai? Perché hai radunato questa gente?» <sup>
            24
        </sup> Egli rispose: «Avete portato via gli dèi che mi ero fatti e il mio
        sacerdote e ve ne siete andati. Che cosa mi rimane? Come potete dunque
        dirmi: "Che hai?"» <sup>25 </sup> I figli di Dan gli dissero: «Non
        alzare la voce verso di noi, perché alcuni potrebbero irritarsi e
        scagliarsi su di voi e tu ci perderesti la vita tua e quella della tua
        famiglia!» <sup>26 </sup> I figli di Dan continuarono il loro viaggio; e
        Mica, vedendo che essi erano più forti di lui, se ne tornò a casa sua.
    </p>
    <h3 class="h3">Occupazione di Lais</h3>
    <p class="p">
        <sup>27 </sup> Essi, dopo aver preso le cose che Mica aveva fatte e il
        sacerdote che aveva al suo servizio, giunsero a Lais, da un popolo che se
        ne stava tranquillo e senza timori; lo passarono a fil di spada e diedero
        la città alle fiamme. <sup>28 </sup> Non ci fu nessuno che la liberasse,
        perché era lontana da Sidone e i suoi abitanti non avevano relazioni con
        altra gente. Essa era nella valle che si estende verso Bet-Reob. <sup>
            29
        </sup> Poi i Daniti ricostruirono la città e l'abitarono. Le posero nome
        Dan, dal nome di Dan, loro padre, che era stato uno dei figli d'Israele;
        ma prima, il nome della città era Lais. <sup>30 </sup> Poi i figli di
        Dan rizzarono per sé l'immagine scolpita; e Gionatan, figlio di Ghersom,
        figlio di Mosè, e i suoi figli furono sacerdoti della tribù dei Daniti
        fino al giorno in cui gli abitanti del paese furono deportati. <sup>31 </sup>
        Così collocarono per sé l'immagine scolpita, che Mica aveva fatta, per
        tutto il tempo che la casa di Dio rimase a Silo.<br>
        Violenza fatta alla moglie di un Levita in Ghibea di Beniamino<br>
        <span class="color_of_chapter">19 </span><sup>1 </sup> In quel tempo non c'era re in Israele. Un Levita, il quale
        abitava nella parte più lontana della regione montuosa di Efraim, si prese
        per concubina una donna di Betlemme di Giuda. <sup>2 </sup> Questa sua
        concubina gli fu infedele e lo lasciò per andarsene a casa di suo padre a
        Betlemme di Giuda, dove stette per un periodo di quattro mesi. <sup>3 </sup>
        Suo marito si mosse e andò da lei per parlare al suo cuore e ricondurla
        con sé. Egli aveva preso con sé il suo servo e due asini. Lei lo condusse
        in casa di suo padre; e come il padre della giovane lo vide, gli si fece
        incontro festosamente. <sup>4 </sup> Suo suocero, il padre della
        giovane, lo trattenne ed egli rimase con lui tre giorni; mangiarono,
        bevvero e pernottarono là.<br>
        <sup>5 </sup> Il quarto giorno si alzarono di buon'ora e il Levita si
        disponeva a partire; il padre della giovane disse a suo genero: «Prendi un
        boccone di pane per fortificarti il cuore; poi ve ne andrete». <sup>6 </sup>
        Si sedettero ambedue, mangiarono e bevvero insieme. Poi il padre della
        giovane disse al marito: «Ti prego, acconsenti a passare qui la notte e il
        tuo cuore si rallegri». <sup>7 </sup> Ma quell'uomo si alzò per
        andarsene; nondimeno, per l'insistenza del suocero, pernottò di nuovo là.<br>
        <sup>8 </sup> Il quinto giorno egli si alzò di buon'ora per andarsene; e
        il padre della giovane gli disse: «Ti prego, fortificati il cuore e
        aspettate finché declini il giorno». Si misero a mangiare insieme. <sup>
            9
        </sup> Quando quell'uomo si alzò per andarsene con la sua concubina e con
        il suo servo, il suocero, il padre della giovane, gli disse: «Ecco, il
        giorno volge ora a sera. Ti prego, trattieniti qui questa notte; vedi, il
        giorno sta per finire; pernotta qui e il tuo cuore si rallegri. Domani vi
        metterete di buon'ora in cammino e te ne andrai a casa». <sup>10 </sup>
        Ma il marito non volle passarvi la notte; si alzò, partì, e giunse di
        fronte a Gebus, che è Gerusalemme, con i suoi due asini sellati e con la
        sua concubina.<br>
        <sup>11 </sup> Quando furono vicini a Gebus, era quasi notte; il servo
        disse al suo padrone: «Vieni, ti prego, dirigiamo il cammino verso questa
        città dei Gebusei e passiamoci la notte». <sup>12 </sup> Il padrone gli
        rispose: «No, non dirigeremo il cammino verso una città di stranieri i cui
        abitanti non sono figli d'Israele, ma andremo fino a Ghibea». <sup>13 </sup>
        Disse ancora al suo servo: «Andiamo, cerchiamo d'arrivare a uno di quei
        luoghi e pernotteremo a Ghibea o a Rama». <sup>14 </sup> Così passarono
        oltre e continuarono il viaggio; e il sole tramontò quando erano presso
        Ghibea, che appartiene a Beniamino. <sup>15 </sup> Volsero il cammino in
        quella direzione, per andare a pernottare a Ghibea. Il Levita andò e si
        fermò sulla piazza della città; ma nessuno li accolse in casa per la
        notte. <sup>16 </sup> Quando ecco un vecchio, che tornava la sera dai
        campi, dal suo lavoro; era un uomo della regione montuosa di Efraim, che
        abitava come forestiero a Ghibea, in mezzo ai Beniaminiti. <sup>17 </sup>
        Il vecchio alzò gli occhi, vide quel viandante sulla piazza della città e
        gli disse: «Dove vai, e da dove vieni?» <sup>18 </sup> Quello gli
        rispose: «Siamo partiti da Betlemme di Giuda e andiamo nella parte più
        remota della zona montuosa di Efraim. Io sono di là ed ero andato a
        Betlemme di Giuda; ora sto andando alla casa del SIGNORE, ma nessuno mi
        accoglie in casa sua. <sup>19 </sup> Eppure abbiamo paglia e foraggio
        per i nostri asini e anche pane e vino per me, per la tua serva e per il
        giovane che è con i tuoi servi; a noi non manca nulla». <sup>20 </sup>
        Il vecchio gli disse: «La pace sia con te! Mi incarico io di ogni tuo
        bisogno; ma non devi passare la notte sulla piazza». <sup>21 </sup> Così
        lo condusse in casa sua e diede del foraggio agli asini; i viandanti si
        lavarono i piedi, mangiarono e bevvero.<br>
        <sup>22 </sup> Mentre stavano rallegrandosi, ecco gli uomini della città,
        gente perversa, circondarono la casa, picchiarono alla porta e dissero al
        vecchio, al padrone di casa: «Fa' uscire quell'uomo che è entrato in casa
        tua, perché vogliamo abusare di lui!» <sup>23 </sup> Ma il padrone di
        casa, uscito fuori, disse loro: «No, fratelli miei, vi prego, non fate una
        cattiva azione; dal momento che quest'uomo è venuto in casa mia, non
        commettete quest'infamia! <sup>24 </sup> Ecco qua mia figlia che è
        vergine, e la concubina di quell'uomo; io ve le condurrò fuori e voi
        abusatene e fatene quel che vi piacerà; ma non commettete contro
        quell'uomo una simile infamia!» <sup>25 </sup> Ma quegli uomini non
        vollero dargli ascolto. Allora l'uomo prese la sua concubina e la condusse
        fuori da loro; ed essi la presero, abusarono di lei tutta la notte fino al
        mattino; poi, allo spuntar dell'alba, la lasciarono andare.<br>
        <sup>26 </sup> Quella donna, sul far del giorno, venne a
        cadere alla porta di casa dell'uomo presso il quale stava suo marito e
        rimase lì finché fu giorno chiaro. <sup>27 </sup> Suo marito, la
        mattina, si alzò, aprì la porta di casa e uscì per continuare il suo
        viaggio, quand'ecco la donna, la sua concubina, giaceva distesa alla porta
        di casa, con le mani sulla soglia. <sup>28 </sup> Egli le disse:
        «Àlzati, andiamocene!» Ma non ebbe risposta. Allora il marito la caricò
        sull'asino e partì per tornare a casa sua.<br>
        <sup>29 </sup> Quando giunse a casa, si munì di un coltello, prese la sua
        concubina e la divise, membro per membro, in dodici pezzi, che mandò per
        tutto il territorio d'Israele. <sup>30 </sup> Tutti quelli che videro
        ciò dissero: «Una cosa simile non è mai accaduta né si è mai vista, da
        quando i figli d'Israele salirono dal paese d'Egitto fino al giorno
        d'oggi! Prendete a cuore questo fatto, consultatevi e parlate».
    </p>
    <h3 class="h3">Guerra contro la tribù di Beniamino</h3>
    <p class="p">
        <span class="color_of_chapter">20 </span><sup>1 </sup> Allora tutti i figli d'Israele uscirono, da Dan fino a
        Beer-Sceba e al paese di Galaad, e la comunità si raccolse come un solo
        uomo davanti al SIGNORE, a Mispa. <sup>2 </sup> I capi di tutto il
        popolo e tutte le tribù d'Israele si presentarono all'assemblea del popolo
        di Dio, in numero di quattrocentomila fanti, capaci di usare la spada. <sup>
            3
        </sup> I figli di Beniamino udirono che i figli d'Israele erano saliti a
        Mispa. I figli d'Israele dissero: «Parlate! Com'è stato commesso questo
        delitto?» <sup>4 </sup> Allora il Levita, il marito della donna che era
        stata uccisa, rispose: «Io ero giunto con la mia concubina a Ghibea di
        Beniamino per passarvi la notte. <sup>5 </sup> Ma gli abitanti di Ghibea
        insorsero contro di me e circondarono di notte la casa dove stavo; avevano
        l'intenzione di uccidermi; violentarono la mia concubina e lei morì. <sup>
            6
        </sup> Io presi la mia concubina, la feci a pezzi, che mandai per tutto il
        territorio della eredità d'Israele, perché costoro hanno commesso un
        delitto e una infamia in Israele. <sup>7 </sup> Eccovi qui tutti, o
        figli d'Israele; dite qui il vostro parere e che cosa consigliate di
        fare».<br>
        <sup>8 </sup> Tutto il popolo si alzò come un sol uomo e disse: «Nessuno
        di noi tornerà alla sua tenda, nessuno di noi rientrerà in casa sua. <sup>
            9
        </sup> Ecco ora quel che faremo a Ghibea: l'assaliremo, tireremo a sorte
        chi deve cominciare. <sup>10 </sup> Prenderemo in tutte le tribù
        d'Israele dieci uomini su cento, cento su mille e mille su diecimila, i
        quali andranno a cercare dei viveri per il popolo affinché, al loro
        ritorno, Ghibea di Beniamino sia trattata secondo tutta l'infamia che ha
        commessa in Israele». <sup>11 </sup> Così tutti gli uomini d'Israele si
        radunarono contro quella città, uniti come fossero un solo uomo.<br>
        <sup>12 </sup> Le tribù d'Israele mandarono degli uomini in tutte le
        famiglie di Beniamino a dire: «Che delitto è questo che è stato commesso
        in mezzo a voi? <sup>13 </sup> Consegnateci dunque quegli uomini, quegli
        scellerati di Ghibea, perché li mettiamo a morte e togliamo il male da
        Israele». Ma i figli di Beniamino non vollero dare ascolto alla voce dei
        loro fratelli, i figli d'Israele. <sup>14 </sup> I figli di Beniamino
        uscirono dalle loro città e si radunarono a Ghibea per andare a combattere
        contro i figli d'Israele. <sup>15 </sup> Il censimento che in quel
        giorno si fece dei figli di Beniamino usciti dalle città fu di
        ventiseimila uomini capaci di usare la spada, senza contare gli abitanti
        di Ghibea, che erano settecento uomini scelti. <sup>16 </sup> Fra tutta
        questa gente c'erano settecento uomini scelti, che erano mancini. Tutti
        costoro potevano lanciare una pietra con la fionda a un capello, senza
        fallire il colpo.<br>
        <sup>17 </sup> Si fece pure il censimento degli uomini d'Israele, non
        compresi quelli di Beniamino; ed erano in numero di quattrocentomila
        uomini capaci di usare la spada, tutta gente di guerra. <sup>18 </sup> I
        figli d'Israele si mossero, salirono a Betel e consultarono Dio, dicendo:
        «Chi di noi salirà per primo a combattere contro i figli di Beniamino?» Il
        SIGNORE rispose: «Giuda salirà per primo».<br>
        <sup>19 </sup> L'indomani mattina, i figli d'Israele si misero in marcia
        e si accamparono presso Ghibea. <sup>20 </sup> Gli uomini d'Israele
        uscirono per combattere contro Beniamino e si disposero in ordine di
        battaglia contro di loro, presso Ghibea. <sup>21 </sup> Allora i figli
        di Beniamino uscirono da Ghibea e in quel giorno stesero al suolo, morti,
        ventiduemila uomini d'Israele.<br>
        <sup>22 </sup> Il popolo, gli uomini d'Israele, ripresero animo, si
        disposero di nuovo in ordine di battaglia, nel luogo dove si erano
        disposti il primo giorno. <sup>23 </sup> I figli d'Israele salirono e
        piansero davanti al SIGNORE fino alla sera; e consultarono il SIGNORE,
        dicendo: «Devo continuare a combattere contro i figli di Beniamino, mio
        fratello?» Il SIGNORE rispose: «Salite contro di loro». <sup>24 </sup> I
        figli d'Israele attaccarono i figli di Beniamino il giorno appresso. <sup>
            25
        </sup> I Beniaminiti una seconda volta uscirono da Ghibea contro di loro
        e stesero al suolo, morti, altri diciottomila uomini dei figli d'Israele,
        tutti capaci di usare la spada.<br>
        <sup>26 </sup> Allora tutti i figli d'Israele e tutto il
        popolo salirono a Betel, piansero e rimasero là davanti al SIGNORE e
        digiunarono quel giorno fino alla sera e offrirono olocausti e sacrifici
        di riconoscenza davanti al SIGNORE. <sup>27 </sup> I figli d'Israele
        consultarono il SIGNORE – l'arca del patto di Dio, in quel tempo, era là <sup>
            28
        </sup> e Fineas, figlio di Eleazar, figlio di Aaronne, ne faceva allora
        il servizio – e dissero: «Devo continuare ancora a combattere contro i
        figli di Beniamino mio fratello, o devo cessare?» Il SIGNORE rispose:
        «Salite, poiché domani ve li darò nelle mani».<br>
        <sup>29 </sup> Così Israele tese un'imboscata intorno a Ghibea. <sup>
            30
        </sup> I figli d'Israele salirono per la terza volta contro i figli di
        Beniamino e si disposero in ordine di battaglia presso Ghibea come le
        altre volte. <sup>31 </sup> I figli di Beniamino, usciti per affrontare
        il popolo, si lasciarono attirare lontano dalla città e cominciarono a
        colpire e a uccidere, come le altre volte, alcuni del popolo d'Israele,
        per le strade, delle quali una sale a Betel e l'altra a Ghibea per la
        campagna; ne uccisero circa trenta. <sup>32 </sup> Allora i figli di
        Beniamino dissero: «Eccoli sconfitti davanti a noi come la prima volta!»
        Ma i figli d'Israele dissero: «Fuggiamo e attiriamoli lontano dalla città
        sulle strade maestre!» <sup>33 </sup> Tutti gli uomini d'Israele
        abbandonarono la loro posizione e si disposero in ordine di battaglia a
        Baal-Tamar, mentre l'imboscata d'Israele si slanciò fuori dal luogo dove
        si trovava, da Maare-Ghibea. <sup>34 </sup> Diecimila uomini scelti in
        tutto Israele giunsero davanti a Ghibea. Il combattimento fu aspro e i
        Beniaminiti non si accorgevano del disastro che stava per colpirli. <sup>
            35
        </sup> Il SIGNORE sconfisse Beniamino davanti a Israele; e i figli
        d'Israele uccisero quel giorno venticinquemilacento uomini di Beniamino,
        tutti capaci di usare la spada.<br>
        <sup>36 </sup> I figli di Beniamino si accorsero di essere sconfitti;
        infatti gli Israeliti avevano ceduto terreno a Beniamino, perché
        confidavano nell'imboscata che avevano tesa contro Ghibea. <sup>37 </sup>
        Quelli dell'imboscata si gettarono prontamente su Ghibea; avanzarono e
        passarono a fil di spada l'intera città. <sup>38 </sup> C'era un segnale
        convenuto fra gli uomini d'Israele e quelli dell'imboscata: questi
        dovevano far salire dalla città un segnale di fumo. <sup>39 </sup> Gli
        uomini d'Israele avevano dunque voltato le spalle nel combattimento; e
        quelli di Beniamino avevano cominciato a colpire e uccidere circa trenta
        uomini d'Israele. Essi dicevano: «Certo, li abbiamo sconfitti come nella
        prima battaglia!» <sup>40 </sup> Ma quando il segnale, la colonna di
        fumo, cominciò ad alzarsi dalla città, quelli di Beniamino si voltarono
        indietro, ed ecco che da tutta la città salivano le fiamme verso il cielo.
        <sup>41 </sup> Allora gli uomini d'Israele si voltarono e quelli di
        Beniamino furono spaventati, vedendo il disastro che piombava loro
        addosso. <sup>42 </sup> Essi voltarono le spalle davanti agli uomini
        d'Israele, e presero la via del deserto; ma gli assalitori si misero alle
        loro calcagna e uccidevano sul posto quelli che uscivano dalla città. <sup>
            43
        </sup> Circondarono i Beniaminiti, li inseguirono, furono loro addosso
        dovunque si fermavano, fino di fronte a Ghibea dal lato dove nasce il
        sole. <sup>44 </sup> Caddero, dei Beniaminiti, diciottomila uomini,
        tutta gente di valore. <sup>45 </sup> I Beniaminiti voltarono le spalle
        e fuggirono verso il deserto, in direzione del masso di Rimmon, e
        gl'Israeliti ne uccisero per le strade cinquemila, poi continuarono
        l'inseguimento fino a Ghideom e ne colpirono altri duemila. <sup>46 </sup>
        Così il numero totale dei Beniaminiti che caddero quel giorno fu di
        venticinquemila, tutta gente di valore, capace di usare la spada.<br>
        <sup>47 </sup> Seicento uomini, che avevano voltato le spalle ed erano
        fuggiti verso il deserto in direzione del masso di Rimmon, vi rimasero
        quattro mesi. <sup>48 </sup> Poi gli Israeliti tornarono contro i figli
        di Beniamino, li passarono a fil di spada, dagli abitanti delle città al
        bestiame, a tutto quello che si trovava; e diedero alle fiamme tutte le
        città che trovarono.
    </p>
    <h3 class="h3">Ristabilimento della tribù di Beniamino</h3>
    <p class="p">
        <span class="color_of_chapter">21 </span><sup>1 </sup> Gli uomini d'Israele avevano giurato a Mispa, dicendo:
        «Nessuno di noi darà sua figlia in moglie a un Beniaminita». <sup>2 </sup>
        Il popolo venne a Betel, dove rimase fino alla sera in presenza di Dio;
        alzando la voce, pianse a dirotto e disse: <sup>3 </sup> «SIGNORE, Dio
        d'Israele, perché mai è avvenuto questo in Israele? Perché oggi c'è in
        Israele una tribù di meno? <sup>4 </sup> Il giorno seguente, il popolo
        si alzò di buon mattino, costruì là un altare e offrì olocausti e
        sacrifici di riconoscenza. <sup>5 </sup> I figli d'Israele dissero: «Chi
        è, fra tutte le tribù d'Israele, che non sia salito all'assemblea davanti
        al SIGNORE?» Poiché avevano fatto questo giuramento solenne contro
        chiunque non fosse salito in presenza del SIGNORE a Mispa: «Quel tale
        dovrà essere messo a morte». <sup>6 </sup> I figli d'Israele ebbero
        pietà di Beniamino, loro fratello, e dissero: «Oggi è stata soppressa una
        tribù d'Israele. <sup>7 </sup> Come faremo a procurare delle donne ai
        superstiti, visto che abbiamo giurato nel nome del SIGNORE di non dar loro
        in moglie nessuna delle nostre figlie?» <sup>8 </sup> Dissero dunque:
        «Qual è fra le tribù d'Israele quella che non è salita in presenza del
        SIGNORE a Mispa?» Ecco che nessuno di Iabes in Galaad era venuto
        all'accampamento, all'assemblea; <sup>9 </sup> poiché, fatto il
        censimento del popolo, si trovò che là non vi era nessuno degli abitanti
        di Iabes in Galaad. <sup>10 </sup> Allora la comunità mandò là
        dodicimila uomini fra i più valorosi e diede loro quest'ordine: «Andate e
        passate a fil di spada gli abitanti di Iabes in Galaad, con le donne e i
        bambini. <sup>11 </sup> Farete questo: voterete allo sterminio ogni
        maschio e ogni donna che ha avuto relazioni carnali con un uomo». <sup>
            12
        </sup> Quelli trovarono, fra gli abitanti di Iabes in Galaad, quattrocento
        fanciulle che non avevano avuto relazioni carnali con uomini e le
        condussero all'accampamento, a Silo, che è nel paese di Canaan. <sup>13 </sup>
        Tutta la comunità inviò dei messaggeri per parlare ai figli di Beniamino
        che erano al masso di Rimmon per annunciare loro la pace. <sup>14 </sup>
        Allora i Beniaminiti tornarono e furono loro date le donne di Iabes in
        Galaad a cui era stata risparmiata la vita; ma non ve ne fu abbastanza per
        tutti.<br>
        <sup>15 </sup> Il popolo dunque ebbe pietà di Beniamino, perché il
        SIGNORE aveva aperto una breccia fra le tribù d'Israele. <sup>16 </sup>
        Gli anziani della comunità dissero: «Come faremo a procurare delle donne
        ai superstiti, visto che le donne beniaminite sono state distrutte?» <sup>
            17
        </sup> Poi dissero: «Quelli che sono scampati rimangano in possesso di
        ciò che apparteneva a Beniamino, affinché non sia soppressa una tribù in
        Israele. <sup>18 </sup> Ma noi non possiamo dar loro le nostre figlie in
        moglie». Poiché i figli d'Israele avevano giurato, dicendo: «Maledetto chi
        darà una moglie a Beniamino!» <sup>19 </sup> Allora dissero: «Ecco, ogni
        anno si fa una festa in onore del SIGNORE a Silo, che è a nord di Betel, a
        oriente della strada che sale da Betel a Sichem e a mezzogiorno di Lebna».
        <sup>20 </sup> Diedero quest'ordine ai figli di Beniamino: «Andate e fate
        un'imboscata nelle vigne; <sup>21 </sup> state attenti, e quando le
        figlie di Silo usciranno per danzare in gruppo, sbucherete dalle vigne;
        ciascuno rapirà una delle figlie di Silo per prenderla in moglie e ve ne
        andrete nel paese di Beniamino. <sup>22 </sup> Quando i loro padri o i
        loro fratelli verranno a lamentarsi con noi, noi diremo loro: "Datecele,
        per favore, poiché in questa guerra non abbiamo preso una donna per uno.
        Inoltre non siete voi che gliele avete date; in quel caso, voi sareste
        colpevoli"». <sup>23 </sup> I figli di Beniamino fecero a quel modo: si
        presero delle mogli, secondo il loro numero, fra le danzatrici; le
        rapirono, poi partirono e tornarono nella loro eredità, ricostruirono le
        città e vi stabilirono la loro dimora. <sup>24 </sup> In quel medesimo
        tempo, i figli d'Israele se ne andarono di là e tornarono ciascuno nella
        sua tribù e nella sua famiglia, ciascuno nel luogo della sua eredità. <sup>
            25
        </sup> In quel tempo non c'era re in Israele; ognuno faceva quello che
        gli pareva meglio.
    </p>

</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%"> <a href="NR06_07_Giudici" title="link per NR06_07_Giudici" target="_blank">... link ad appunti e approfondimenti ...</a> </div>

</footer>


</html>
