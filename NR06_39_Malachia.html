<!DOCTYPE html>
<html>
<head>
    <meta http-equiv="content-type"
          content="text/html; charset=UTF-8">
    <title>NR06_39_Malachia</title>

    <link rel="shortcut icon"
          href="Bibbia.jpg">
    <link rel="stylesheet"
          href="Bibbia_CSS.css"><!-- 1 di 2 PER IL MEGA MENU -->

    <script src="Mega_Menu2.js"></script>
    <script src="Mega_Menu3.js"></script>

    <meta charset="UTF-8">
    <meta http-equiv="X-UA-Compatible"
          content="IE=edge">
    <meta name="viewport"
          content="width=device-width, initial-scale=1.0">
    <title>Mega-Menu</title>
    <!-- Google Fonts (poppins) -->
    <link rel="preconnect"
          href="https://fonts.googleapis.com">
    <link rel="preconnect"
          href="https://fonts.gstatic.com"
          crossorigin>
    <link href="https://fonts.googleapis.com/css2?family=Poppins:wght@300&display=swap"
          rel="stylesheet">
    <!-- Google material fonts -->
    <link href="https://fonts.googleapis.com/css2?family=Material+Symbols+Outlined"
          rel="stylesheet" />
    <!-- Stylesheet -->
    <link rel="stylesheet"
          href="Mega_Menu.css">
</head>
<body onload="scriviMenu()">
    <header>
        <div id="display"></div>
    </header>
    <header class="header">
        <h2 class="header"><!--Fine-->Malachia</h2>
    </header>

    <div style="text-align: center; margin-top: 5%; margin-bottom: 6%">
        <a href="NR06_39_Malachia"
           title="link per NR06_39_Malachia"
           target="_blank">... link ad appunti e approfondimenti ...</a>
    </div>

    <p class="presentation">
        Malachia<br>
        Il libro di Malachia si colloca probabilmente negli anni 470-430 a.C.,
        epoca in cui Israele si trovava sotto il dominio persiano. I Giudei
        tornati dall'esilio avevano terminato la ricostruzione del tempio (516
        a.C.) e il culto era stato ripristinato, ma l'entusiasmo iniziale aveva
        lasciato il posto al formalismo e a una certa rilassatezza dei costumi. La
        profezia si presenta sotto forma di domande e risposte tra Dio e il suo
        popolo.
    </p>

    <h3 class="h3">L'ingratitudine del popolo</h3>

    <p class="p">
        <span class="color_of_chapter">1 </span><sup>1 </sup> Oracolo, parola del SIGNORE, rivolta a Israele per mezzo
        di Malachia.<br>
        <sup>2 </sup> «Io vi ho amati», dice il SIGNORE, «e voi dite: "In che
        modo ci hai amati?" Esaù non era forse fratello di Giacobbe?», dice il
        SIGNORE, «eppure io ho amato Giacobbe<br>
        <sup>3 </sup> e ho odiato Esaù; ho fatto dei suoi monti una desolazione e
        ho dato la sua eredità agli sciacalli del deserto».<br>
        <sup>4 </sup> Se Edom dice: «Noi siamo stati annientati, ma torneremo e
        ricostruiremo i luoghi ridotti in rovine», così parla il SIGNORE degli
        eserciti: «Essi costruiranno, ma io distruggerò. Saranno chiamati
        "Territorio dell'empietà", "Popolo contro il quale il SIGNORE è sdegnato
        per sempre".<br>
        <sup>5 </sup> I vostri occhi lo vedranno e voi direte: "Il SIGNORE è
        grande anche oltre i confini d'Israele".
    </p>

    <h3 class="h3">Le colpe dei sacerdoti</h3>

    <p class="p">
        <sup>6 </sup> «Un figlio onora suo padre e un servo il suo padrone; se
        dunque io sono padre, dov'è l'onore che mi è dovuto? Se sono padrone,
        dov'è il timore che mi è dovuto? Il SIGNORE degli eserciti parla a voi, o
        sacerdoti, che disprezzate il mio nome! Ma voi dite: "In che modo abbiamo
        disprezzato il tuo nome?"<br>
        <sup>7 </sup> Voi offrite sul mio altare cibo contaminato, ma
        dite: "In che modo ti abbiamo contaminato?" L'avete fatto dicendo: "La
        tavola del SIGNORE è spregevole".<br>
        <sup>8 </sup> Quando offrite in sacrificio una bestia cieca, non è forse
        male? Quando ne offrite una zoppa o malata, non è forse male? Presentala
        dunque al tuo governatore! Te ne sarà egli grato? Ti accoglierà forse con
        favore?», dice il SIGNORE degli eserciti.<br>
        <sup>9 </sup> «Ora, implorate pure il favore di Dio, perché egli abbia
        pietà di noi! È con le vostre mani che avete fatto questo! Egli dovrebbe
        aver riguardo alla persona di qualcuno di voi?», dice il SIGNORE degli
        eserciti.<br>
        <sup>10 </sup> «Ci fosse almeno qualcuno di voi che chiudesse le porte!
        Così non accendereste invano il fuoco sul mio altare! Io non prendo alcun
        piacere in voi», dice il SIGNORE degli eserciti, «e non gradisco le
        offerte delle vostre mani.<br>
        <sup>11 </sup> Ma dall'oriente all'occidente, il mio nome è grande fra le
        nazioni; in ogni luogo si brucia incenso al mio nome e si fanno offerte
        pure, perché grande è il mio nome fra le nazioni», dice il SIGNORE degli
        eserciti.<br>
        <sup>12 </sup> «Voi però lo profanate quando dite: "La tavola del Signore
        è contaminata e ciò che dà come cibo è spregevole".<br>
        <sup>13 </sup> Voi dite anche: "Ah, che fatica!" e mi trattate con
        disprezzo», dice il SIGNORE degli eserciti. «Offrite animali rubati, zoppi
        o malati, e queste sono le offerte che fate! Dovrei io gradirle dalle
        vostre mani?», dice il SIGNORE.<br>
        <sup>14 </sup> «Maledetto il disonesto che ha nel suo gregge un maschio e
        offre in sacrificio al Signore una bestia difettosa! Poiché io sono un Re
        grande», dice il SIGNORE degli eserciti, «e il mio nome è tremendo fra le
        nazioni.
    </p>

    <h3 class="h3">Condanna dei sacerdoti; rimproveri al popolo</h3>

    <p class="p">
        <span class="color_of_chapter">2 </span><sup>1 </sup> «Ora, quest'ordine è per voi, o sacerdoti!<br>
        <sup>2 </sup> Se non ascoltate e se non prendete a cuore di dar gloria al
        mio nome», dice il SIGNORE degli eserciti, «io manderò su di voi la
        maledizione e maledirò le vostre benedizioni; anzi le ho già maledette,
        perché non prendete la cosa a cuore.<br>
        <sup>3 </sup> Ecco, io sgriderò le vostre sementi perché non producano,
        vi getterò degli escrementi in faccia, gli escrementi delle vittime
        offerte nelle vostre feste, e voi sarete portati fuori con essi.<br>
        <sup>4 </sup> Allora saprete che io vi ho dato quest'ordine perché
        sussista il mio patto con Levi», dice il SIGNORE degli eserciti.<br>
        <sup>5 </sup> «Il mio patto con lui era un patto di vita e di pace, cose
        che io gli diedi, perché mi temesse; egli mi temette e tremò davanti al
        mio nome.<br>
        <sup>6 </sup> La legge di verità era nella sua bocca, non si trovava
        perversità sulle sue labbra; camminava con me nella pace e nella
        rettitudine, e molti ne allontanò dal male.<br>
        <sup>7 </sup> Infatti le labbra del sacerdote sono le custodi della
        scienza, e dalla sua bocca si ricerca la legge, perché egli è il
        messaggero del SIGNORE degli eserciti.<br>
        <sup>8 </sup> Ma voi vi siete sviati, avete fatto inciampare molti nella
        legge, avete violato il patto di Levi», dice il SIGNORE degli eserciti.<br>
        <sup>9 </sup> «Anch'io vi renderò spregevoli e abietti agli occhi di
        tutto il popolo, perché non osservate i miei insegnamenti e avete dei
        riguardi personali quando applicate la legge».<br>
        <sup>10 </sup> Non abbiamo forse tutti un solo padre? Non ci ha creati
        uno stesso Dio? Perché dunque siamo perfidi l'uno verso l'altro, così che
        profaniamo il patto dei nostri padri?<br>
        <sup>11 </sup> Giuda si è dimostrato infedele, e l'abominazione è stata
        commessa in Israele e a Gerusalemme; perché Giuda ha profanato ciò che è
        santo al SIGNORE, ciò che egli ama, e ha sposato figlie di dèi stranieri.<br>
        <sup>12 </sup> A colui che fa questo, il SIGNORE sterminerà dalle tende
        di Giacobbe chi veglia e chi risponde, e chi offre l'oblazione al SIGNORE
        degli eserciti!<br>
        <sup>13 </sup> C'è un'altra cosa che voi fate: coprite l'altare del
        SIGNORE di lacrime, di pianto e di gemiti, in modo che egli non badi più
        alle offerte e non le accetti con gradimento dalle vostre mani.<br>
        <sup>14 </sup> Eppure dite: «Perché?» Perché il SIGNORE è testimone fra
        te e la moglie della tua giovinezza, verso la quale agisci slealmente,
        sebbene essa sia la tua compagna, la moglie alla quale sei legato da un
        patto.<br>
        <sup>15 </sup> Ma, direte voi, non ce n'è uno che fece così? E tuttavia,
        lo Spirito rimase in lui. Ma perché quell'uno lo fece? Perché cercava la
        discendenza promessagli da Dio. Badate dunque al vostro spirito, e nessuno
        agisca slealmente verso la moglie della sua giovinezza.<br>
        <sup>16 </sup> «Poiché io odio il ripudio», dice il SIGNORE, Dio
        d'Israele; «chi ripudia copre di violenza la sua veste», dice il SIGNORE
        degli eserciti. Badate dunque al vostro spirito e non siate sleali.
    </p>

    <h3 class="h3">Purificazione di Giuda nel giorno del giudizio</h3>

    <p class="p">
        <sup>17 </sup> Voi stancate il SIGNORE con le vostre parole, eppure dite:
        «In che modo lo stanchiamo?» Quando dite: «Chiunque fa il male è gradito
        al SIGNORE, il quale si compiace di lui!» o quando dite: «Dov'è il Dio di
        giustizia?»<br>

        <span class="color_of_chapter">3 </span><sup>1 </sup> «Ecco, io vi mando il mio messaggero, che spianerà la via
        davanti a me; e subito il Signore, che voi cercate, l'Angelo del patto,
        che voi desiderate, entrerà nel suo tempio. Ecco, egli viene», dice il
        SIGNORE degli eserciti.<br>
        <sup>2 </sup> Chi potrà resistere nel giorno della sua venuta? Chi potrà
        rimanere in piedi quando egli apparirà? Egli infatti è come il fuoco del
        fonditore, come la potassa dei lavatori di panni.<br>
        <sup>3 </sup> Egli si metterà seduto, come chi raffina e purifica
        l'argento, e purificherà i figli di Levi e li raffinerà come si fa
        dell'oro e dell'argento; ed essi offriranno al SIGNORE offerte giuste.<br>
        <sup>4 </sup> Allora l'offerta di Giuda e di Gerusalemme sarà gradita al
        SIGNORE come nei giorni antichi, come negli anni passati.<br>
        <sup>5 </sup> «Io mi accosterò a voi per giudicare e sarò un testimone
        pronto contro gli incantatori, contro gli adùlteri, contro quelli che
        giurano il falso, contro quelli che derubano l'operaio del suo salario,
        che opprimono la vedova e l'orfano, che fanno torto allo straniero e non
        hanno timore di me», dice il SIGNORE degli eserciti.<br>
        <sup>6 </sup> «Poiché io, il SIGNORE, non cambio; perciò voi, o figli di
        Giacobbe, non siete ancora consumati.
    </p>

    <h3 class="h3">Offerte e benedizioni</h3>

    <p class="p">
        <sup>7 </sup> «Fin dal tempo dei vostri padri voi vi siete allontanati
        dai miei precetti e non li avete osservati. Tornate a me, e io tornerò a
        voi», dice il SIGNORE degli eserciti. «Ma voi dite: "In che modo dobbiamo
        tornare?"<br>
        <sup>8 </sup> L'uomo può forse derubare Dio? Eppure voi mi derubate. Ma
        voi dite: "In che cosa ti abbiamo derubato?" Nelle decime e nelle offerte.<br>
        <sup>9 </sup> Voi siete colpiti da maledizione, perché mi derubate, voi,
        tutta quanta la nazione!<br>
        <sup>10 </sup> Portate tutte le decime alla casa del tesoro, perché ci
        sia cibo nella mia casa; poi mettetemi alla prova in questo», dice il
        SIGNORE degli eserciti; «vedrete se io non vi aprirò le cateratte del
        cielo e non riverserò su di voi tanta benedizione che non vi sia più dove
        riporla.<br>
        <sup>11 </sup> Per amor vostro, io minaccerò l'insetto divoratore
        affinché esso non distrugga più i frutti del vostro suolo, la vostra vigna
        non sarà più infruttuosa nella campagna», dice il SIGNORE degli eserciti.<br>
        <sup>12 </sup> «Tutte le nazioni vi proclameranno beati, perché sarete un
        paese di delizie», dice il SIGNORE degli eserciti.
    </p>

    <h3 class="h3">Differenza fra il giusto e l'empio nel giorno del Signore</h3>

    <p class="p">
        <sup>13 </sup> «Voi usate parole dure contro di me», dice il SIGNORE.
        «Eppure voi dite: "Che abbiamo detto contro di te?"<br>
        <sup>14 </sup> Voi avete detto: "È inutile servire Dio", e "che vantaggio
        c'è a osservare i suoi precetti, e a vestirsi a lutto davanti al SIGNORE
        degli eserciti?<br>
        <sup>15 </sup> Ora noi proclamiamo beati i superbi; sì, quelli che
        agiscono malvagiamente prosperano; sì, tentano Dio e restano impuniti!"».<br>
        <sup>16 </sup> Allora quelli che hanno timore del SIGNORE si sono parlati
        l'un l'altro. Il SIGNORE è stato attento e ha ascoltato; un libro è stato
        scritto davanti a lui, per conservare il ricordo di quelli che temono il
        SIGNORE e rispettano il suo nome.<br>
        <sup>17 </sup> «Essi saranno, nel giorno che io preparo, la mia proprietà
        particolare», dice il SIGNORE degli eserciti; «io li risparmierò, come uno
        risparmia il figlio che lo serve.<br>
        <sup>18 </sup> Voi vedrete di nuovo la differenza che c'è fra il giusto e
        l'empio, fra colui che serve Dio e colui che non lo serve.
    </p>

    <p class="p">
        <span class="color_of_chapter">4 </span><sup>1 </sup> «Poiché ecco, il giorno viene, ardente come una fornace;
        allora tutti i superbi e tutti i malfattori saranno come stoppia. Il
        giorno che viene li incendierà», dice il SIGNORE degli eserciti, «e non
        lascerà loro né radice né ramo.<br>
        <sup>2 </sup> Ma per voi che avete timore del mio nome spunterà il sole
        della giustizia, la guarigione sarà nelle sue ali; voi uscirete e
        salterete, come vitelli fatti uscire dalla stalla.<br>
        <sup>3 </sup> Voi calpesterete gli empi, che saranno come cenere sotto la
        pianta dei vostri piedi, nel giorno che io preparo», dice il SIGNORE degli
        eserciti.<br>
        <sup>4 </sup> «Ricordatevi della legge di Mosè, mio servo, al quale io
        diedi sull'Oreb, leggi e precetti, per tutto Israele.<br>
        <sup>5 </sup> Ecco, io vi mando il profeta Elia, prima che venga il
        giorno del SIGNORE, giorno grande e terribile.<br>
        <sup>6 </sup> Egli volgerà il cuore dei padri verso i figli, e il cuore
        dei figli verso i padri, perché io non debba venire a colpire il paese di
        sterminio».
    </p>
</body>
<footer>

    <!-- Inserisce link a cartella del libro. Modificare riferimento e scritta -->
    <div style="text-align: center; margin-top: 5%; margin-bottom: 10%">
        <a href="NR06_39_Malachia"
           title="link per NR06_39_Malachia"
           target="_blank">... link ad appunti e approfondimenti ...</a>
    </div>

</footer>

</html>